40002002	mome		Kiro g̃a ei pevove'g̃a pe : — Kiroki ga oko judeus'g̃a nduvihavuhuheteag̃wamamo — mome ga ? O'a ga ag̃wamo . A'ereki ore orohepia jaytata'ia ipyahuva'ea kwara ipora koty . A'ea ko ga'ara kwahavuka ore ve ojipiukaro g̃waramo jaytata'ia . Hepiaga g̃waramo ore ruri timbohete ti ga javo , ei g̃a .
40002004	mome		A'ero ahe ikwava'ẽhara'g̃a nduvihava'g̃a mbojatykaukari g̃a mbuhuruka ojipyri judeus'g̃a mbo'ehara'g̃a ndeheve — kiroki g̃a ombo'e Moisésva'ea remimbo'eagwera rehe . G̃a ndurame Herodesva'ea pyri ahe ei g̃a pe : — Kiroki ga pe Tupana'ga e'i ga ti toko g̃anduvihavuhuhetero javo — mome po ti ga ari nehẽ Cristo'ga Tupana'ga remimbuhurukara'ga ? ei Herodesva'ea .
40003007	Maraname		Uhu he'yive'g̃a ahe pyri no fariseus'g̃a saduceus'g̃a pavẽi tianemobatiza ti ga javo . G̃andura repiagame João Batistava'ea ei g̃a pe : — Tiruahũ pendeaporog̃ita ! Pe'euhu pe pejohupe pejikokatupotare'yma g̃waramo . Pe'e pe : “ Haite ! Xaho João Batista'ga pyri tianemobatiza ti ga . Nurã po ti Tupana'ga nonhimonha'ngaa'javi nhande rehe nehẽ . Ndahahyi po ti nhande ve a'ero nehẽ . ” Nahã pe pe'e , ei João Batistava'ea . Maraname pe euhui nanongarava'ea naerũ ? Pe tuhẽ penhimbo'e nanongara rehe , ei João Batistava'ea g̃a pe .
40005013	marã		— Jukyra omongo katu mbatera imonemukare'yma jupe . Pyry mbatera a'ero , ei Jesus'ga . Peko pe jukyra ja yvyakotyve'g̃a pe g̃a mongokatuavo . A'ereki pe peko katu pendoryndoryvamo g̃apyteri pe Tupana'ga pyryva repiuka g̃a pe Tupana'ga nhi'ig̃a mombe'gwovo g̃a pe nahã po ahe toko hamo javo . Penhi'ig̃a rendukaturame po ti g̃a ndekokatui nehẽ no , ei Jesus'ga g̃a pe . — Po jukyra ndapyryva'javi , marã po ti ahe imombyryva'javi jukyra a'ero nehẽ ? Ahe nombyryva'javi tuhẽ jukyra , ei Jesus'ga . A'ero ahe ndopo'rua'javi jukyra . Omombo ahe a'ero . Hehe ahe pyrug̃i a'ero ohoohorame , ei Jesus'ga . Po na jitehe pe ndapepyryva'javi , maranuhũ pe ojipe'g̃a mongokatui naerũ ? Maranuhũ po ti ji nhimoirũukara'javi pe me nehẽ pehepiuka ti Tupana'ga pyryva g̃a pe javo pe me naerũ ? ei Jesus'ga g̃a pe .
40005046	~		— Po penhiarõheteve'g̃a jate pe pearõ hete , a'ero Tupana'ga ei pe me : “ Pe okote'varuhuve'g̃a ja reki penhiarõheteve'g̃a aromo penhiarõe'ỹve'g̃a arõe'yma . ” Nahã ga ei pe me . A'ereki okote'varuhuve'g̃a — kiroki g̃a omono'ono'og̃uhũ itambere'ia governo pe — g̃a na jitehe oarõ oarõheteve'g̃a jate , ei Jesus'ga .
40005047	~		— Po pe nhi'ig̃atui pejikotyve'g̃a pe jate pendoryndoryvamo g̃a ndehe , a'ero ojipe'g̃a hohe rũi pe ndekokatui reki . A'ereki Tupana'ga kwahave'ỹve'g̃a onhi'ig̃atu ojikotyve'g̃a pe jate gworygworyvamo g̃a ndehe no , ei Jesus'ga .
40006027	~		— Pe'ag̃ataruhu po pe javo : “ Koji'i po ji nhimomboakari hamo . Um meio metro po ti ji nhimomboakara'javi nehẽ . ” Nahã po pe ei . Pe'ag̃ataruhu po pe a'ea rehe javo novĩa . Napenhimomboakara'javi tuhẽ po ti pe nehẽ , ei Jesus'ga .
40006028	gara		— Tape'ag̃ataruhui ti pejipira rehe no gara po ti amongi nehẽ javo . Pehepia ti yvoty'ria nhuhũ me . Henhui onhimomboaka onhimongyavo yvoty'ria . Ndoporavykyi ipyhyga i'gwovo . Ndoapoi opi'ria .
40006031a	gara		— Tape'ag̃ataruhui ti . Tape'ei ti : “ Gara po ti ti'u nehẽ ? 
40006031b	~		
40006031c	gara		Gara po ti timongi nehẽ ? ” A'ea rũi ti pe'ji .
40007003	Maranameuhũ		— Ereko te'varuhu nde ejikotyve'ga pe . A'ero nde ei ga pe : “ Hay'iuhua oko ndereakwari pe , ” ere nde . Maranameuhũ nde euhui a'ea ga pe ndokokatui ga javo ? Jihi a'e reki nde ve : Okyta reki oko ndereakwari pe ! ei Jesus'ga . Nahã ji ei nde ve nde koji'i ereko te'varuhu ga hohe javo . Nde nderekwahavi reki ejekote'varuhua naerũ ? ei Jesus'ga .
40007004	Maranameuhũ		— Maranameuhũ nde euhui ejikotyve'ga pe naerũ ? Tere'ei ti ga pe a'ero : “ Na ji hekyi hay'iuhua ndereakwara hugwi . ” Tere'ei ti nahã okyta rekorame ejeakwari pe naerũ .
40007009	~		— Po penda'yra'ga ei pe me embuhu ji ve pão javo , a'ero ita rũi po pe imondoi ga pe pejikovo garuvamo .
40007016a	~		G̃andekoa repirepiagame po ti pe nhimombaragwahavi g̃a ndehe nahanahã g̃a ndekote'varuhui nhande moandyandyita javo , ei Jesus'ga . — Yva'ia repiagame ahe okwaha i'yva . A'iti tuhẽ ! Ahe ndoykyi figo g̃wakag̃wa'yva hugwi . A'ereki g̃wakag̃wa'yva figo'yva rũi figueira rũi , ei Jesus'ga . Na jitehe ahe ndoykyi uva ka'api'iuhua hugwi . A'ereki ka'api'iuhua uva'yva rũi videira rũi , ei Jesus'ga . Yva'ia repiagame ahe ikwahavi i'yva a'ero . — Na jitehe g̃andekoa repiagame ahe ikwahavi . G̃andekokatua repiagame ahe ikwahavi g̃andeaporog̃itapyryva . G̃andekote'varuhua repiagame ahe ikwahavi g̃andeaporog̃itate'varuhua , ei Jesus'ga .
40007016b	~		
40008026	Maranameuhũ		Oma'eamo ga ei g̃a pe : — Maranameuhũ pe pekyhyjiuhu ? Ndapejikogi pe ji rehe naerũ ? ei ga g̃a pe . Ovya ga nhi'ig̃i yvyturanuhũa pe typepemuhũa pe no topi ti javo . A'ero yvytua ipigi . Notymynha'javi yhya no .
40008027	Marã		A'ero g̃a nhimomby'ai reki javo . — Marã te ga rekoi naerũ ? Yvytua vehevi re po g̃wendu katu ganhi'ig̃a ypiahua pavẽi , ei g̃a .
40008029	~		Nanime anhag̃a hapukai javo . — Jesus ! e'i anhag̃a . Terejori ore avykyavo Tupana'ga ra'yramo , e'i Jesus'ga pe . Nde erejo hahyva'ea imbuhupota ore ve a mbapava koty hahyva'ea mbuhuhava renonde ? e'i ga pe .
40009004	Maranameuhũ		Jesus'ga ikwahahetei reki g̃a nhi'ig̃ame oyvyteri pe . A'ero ga ei g̃a pe : — Pe'e pe : “ Maranameuhũ Jesus'ga euhui a'ea ? A'ereki ga Tupana'ga rũi . ” Nahã pe pe'e pejiyvyteri pe ite'varuhu Jesus'ga javo . Maranameuhũ pe japyakauhui ji rehe javo ji ve ?
40009005	~		A'e ji nomyive'ga pe ko : Amombo ji nderekote'varuhua nde hugwi . Emo pe ndapehepiagi aherekote'varuhua mombora . A'ero pe ndaperoviari jipopoakara , ei Jesus'ga g̃a pe . Po ji ei ga pe nehẽ : Epo'ã egwovo , a'ero po ti pe hepiagi gahoa nehẽ . A'ero po ti pe heroviari jipopoakara nehẽ .
40009011	Maranameuhũ		G̃a ndepiagame fariseus'g̃a ndopotari . A'ero g̃a ei Jesus'ga remimbo'ehara'g̃a pe : — Maranameuhũ pembo'ehara'ga i'uuhui nanongara'g̃a pyri itambere'ia mono'õhara'g̃a pyri okote'varuhuve'g̃a pyri no ? ei g̃a .
40009014	Maraname		Aerẽ João Batistava'ea remimbo'ehara'g̃a nduri Jesus'ga pyri . Ovahemame g̃a ei ga pe : — Nane'ymi fariseus'g̃a ja ore ndoro'ui xanhi'ĩ ti Tupana'ga pe javo . Neremimbo'ehara'g̃a ki a'e te nane'ymi o'u reki . Maraname ore ja rũi g̃a ndekoi ? ei g̃a Jesus'ga pe .
40009015	~		A'ero Jesus'ga ei ikwahavuka g̃a pe : — Kiro ji hẽarembirekoruama'ga mombe'ui pe me , ei Jesus'ga . Uhu hẽarembirekohava apiavo . A'ero g̃a i'ui gworygworyvamo ga rehe okovo ga pyri toryva rupi — kiroki g̃a ojikoty'a ga pavẽi . Po ahe nde'i te g̃a pe a'ero : “ Pejehe'o ti . ” Ahe erame a'ea po g̃a ndokoi ahenhi'ig̃a rupi , ei Jesus'ga . Aerẽ po ti tiruahũve'g̃a hẽarembireko'ga rerohoi nehẽ . Kiroki g̃a ojikoty'a ga pavẽi — g̃a hugwi po ti g̃a ga rerohoi nehẽ . A'ero po ti g̃a ndo'ua'javi ojehe'gwovo nehẽ . A'ea Jesus'ga ei ikwahavuka g̃a pe onhimombe'gwovo g̃wemimbo'ehara'g̃a mombe'gwovo no .
40010025	~		Po g̃a jigwarai g̃ambo'ehara'ga rehe , a'ero po na jitehe g̃a jigwarai garemimbo'ehara'g̃a ndehe no . A'ero po a'ea pyry garemimbo'ehara'g̃a pe hamo , ei Jesus'ga . G̃a erame Belzebu onga jara'ga pe g̃a ete'varuhui ga pe ojigwaraita ga rehe . A'ereki Belzebu irũa Diabo'ga rera . Po g̃a ei Belzebu onga jara'ga pe , a'ero koji'i po ti g̃a ete'varuhui garongapypeve'g̃a pe gapyrive'g̃a pe ojigwaraita g̃a ndehe nehẽ , ei Jesus'ga g̃wemimbo'ehara'g̃a pe .
40011007	Marãi		A'ero g̃a hoi javo katu João Batistava'ea pe . G̃a horame Jesus'ga ei pevove'g̃a pe he'yjuhuve'g̃a pe João Batistava'ea mombe'gwovo . G̃a pe ga ei : — Ymya'ĩ pe peho ongae'ỹi me . Pevo pe pehepia João Batista'ga . Marãi pe pejiyvyteri pe pea rupi pejigwovo garepiaga renonde ? Pe'e po pe : “ Xaho hepiaga nhungwava — kiroki okooko'iuhu yvytua remimbotarimova'ea rehe onhimbovavaguka yvytua pe . ” Pe ndape'ei tuhẽ reki a'ea . A'ereki João Batista'ga ko nhungwava ja rũi . Ga ndokondoko'iuhui ojipe'g̃a remimbotarimova'ea rehe . Ga ko onhimboita Tupana'ga rehe , ei Jesus'ga pevove'g̃a pe .
40011008	Marãi		— Marãi pe a'ero pejiyvyteri pe garepiaga renonde ? Pe'e po pe : “ Xaho ga repiaga — kiroki ga omongi tapy'ynhapipyryva . Gweroho pa po itambere'ia gapira . ” A'ea pe ndape'ei oji'i , ei Jesus'ga . A'ereki João Batista'ga ndokohetei mbatera rehe . Ji rendu ti ! João Batista'ga nomongi tapy'ynhapipyryva . Kiroki g̃a omongi pyryheteva'ea — g̃ahã u huvihavuhu'g̃a nonga pype .
40011009	Marãi		— Marãi pe a'ero pejiyvyteri pe ? Pe'e po pe : “ Xaho Tupana'ga nhi'ig̃a mombe'uhara'ga repiaga . ” A'ea pe ekatui , ei Jesus'ga . Kiro ji ei pe me : João Batista'ga ko Tupana'ga nhi'ig̃a mombe'uhara'ga tuhẽ . Tupana'ga nhi'ig̃a mombe'uhara'ga jate rũi ko ga , ei Jesus'ga g̃a pe .
40011016	Marã		— G̃a pe Jesus'ga ei : Marã po ti ji ei pe me ag̃wamova'ea pe a'ero nehẽ ? Gara ja pe ndekoi a'ero ? Kiro ji pe mombe'ui pe me . Tayri'g̃a ja ko pe ndekoi . Oapy tayri'g̃a ima'ẽhai pe feira pe . A'ero g̃a hapukai ojipe'g̃a pe tayri'g̃a pe — kiroki g̃a ojikoty'a g̃a pavẽi . Onhi'ig̃a mondovo g̃a pe g̃a ei :
40012011	~		Imombe'gwovo Jesus'ga ei g̃a pe : — Erereko po nde ovelha ojipejiva'ea . Po nerenymbava ovelha ihiri ikwaruhua pype nhandeporavykye'yma rupi sábado rupi , a'ero po nde ipyhygi ovelha henohema jugwi . Nahã nde ovelha rerekokatui . A'ereki pyry ovelha nde ve , ei Jesus'ga g̃a pe .
40012026	Marã		Po Satanás'gapyriva'ea nhombojipe'ai nahã otavuka ojohupe , a'ero po ti inhomoka'nhymbavi jovai nehẽ no . Marã po ti Satanás'ga huvihava a'ero ojipyriva'ea ahana'javame nehẽ ? ei Jesus'ga fariseus'g̃a pe . A'ea Jesus'ga ei . A'ereki fariseus'g̃a e'i o'mbero : — Belzebu'ga Jesus'ga pokogi ojipyriva'ea mbojipe'auka ga pe .
40012027	Ma'g̃a		A'ero Jesus'ga ei fariseus'g̃a pe : — Ma'g̃a ombojipe'auka Satanás'gapyriva'ea pendeheve'g̃a pe naerũ ? ei Jesus'ga . Ndape'ji reki pe g̃a pe : “ Belzebu'ga ombojipe'auka g̃a pe . ” A'ea rũi pe ei , ei Jesus'ga . Po ga rũi g̃a poko ojipyriva'ea mbojipe'auka g̃a pe , a'ero ga rũi ji poko no , ei Jesus'ga . Tape'ei ti ji ve a'ero : “ Belzebu'ga Jesus'ga poko . ” Po pe'ji a'ea ji ve , a'ero po ti pendeheve'g̃a ete'varuhui pe me nehẽ no pe'mbe pe javo pe me nehẽ , ei Jesus'ga fariseus'g̃a pe .
40012029	~		— Po ojipe'ga kipotari ipopoakave'ga ronga pype gambatera rerogwovo ga hugwi , a'ero ga ipopoakave'ga pokwapokwari na'ẽ , ei Jesus'ga . Aerẽ ga ipyhygi gambatera herogwovo a'ero . Nahã ga koji'i ipopoaka hete reki ipopoakave'ga hohe . A'ea Jesus'ga imombe'ui nahã Tupana'ga ipopoaka Satanás'ga hohe javo .
40012034	~		Peko te'varuhu pe ! ei Jesus'ga g̃a pe . Nurã pe ete'varuhui ojipe'g̃a pe . A'ereki pejiyvyteri pe pe peko te'varuhu hete , ei Jesus'ga fariseus'g̃a pe .
40012048a	marãve'g̃a		A'ero Jesus'ga ei ga pe : — Ji erame nhiyhẽa , marãve'g̃a pe ji ei ? ei ga . 
40012048b	marãve'g̃a		Ji erame nhiirũ'g̃a , marãve'g̃a pe ji ei ? Kiro ji imombe'ukatui nde ve , ei Jesus'ga .
40013010	Maraname		Jesus'ga remimbo'ehara'g̃a nduri ga pyri javo ga pe . — Maraname nde imombe'ui ojo'java'ea g̃a pe g̃a mbo'erame ? ei g̃a Jesus'ga pe .
40013027	Ma'g̃a		A'ero g̃a hoi kohoa jara'ga pyri javo ga pe : “ Orepojykaharamo eretỹ nde trigo ra'ynhapyryva ko pe . Maraname gwereko nhungwava trigo pyteri pe ? Ma'g̃a omohãi naerũ nhungwava ra'ynha trigo'java'ea ra'ynha a'ero trigo pyteri pe raikwehe ? ” ei g̃a ijara'ga pe .
40013054a	Ma'g̃a		Ogwyri pe ga ruri ocidade de Nazaré pe ovahema . Pevo ga g̃a mbo'ekatukatui g̃ajatykahava pype . A'ero g̃a nhimomby'ai ga rehe . A'ero g̃a ei ojohupe : — Ma'g̃a po ga mbo'ehetei ikwahavukaheteavo ga pe ? 
40013054b	Ma'g̃a		Ma'g̃a po ga mbopopoaka japovouka ga pe ahemonhimomby'ava'ea ? ei g̃a .
40013056	Maraname		Garendyra'g̃a u pa nhande pyri . Ymyava'ea atyvi ga ag̃wamo . Maraname ga ikwahapavi naerũ ? ei g̃a .
40014031	Garamo		Kotihĩ Jesus'ga opoa mondoi ga pe ga pyhyga . — Nderejikogi nde ji rehe , ei Jesus'ga ga pe . Garamo nde ndajireroviarihu Jesus'ga po nanhimondokatui yhya arimo javo ? ei Jesus'ga Pedro'ga pe . Nurã nde hoi gwerevi ypy pe , ei Jesus'ga .
40015002	Maranameuhũ		— Maranameuhũ neremimbo'ehara'g̃a nohendukatui nhaneramonhava'ea remimbo'eagwera naerũ ? Nhaneramonhava'ea e'i : “ Nahanahã nhande xajipogwei katu . Nhandejipogweikaturo g̃waramo nhande nhimombyryvi Tupana'ga pe . ” Nahã nhaneramonhava'ea ei nhande mbo'embo'eavo . Na rũi neremimbo'ehara'g̃a jipogwei i'ua renonde nahã ojikwakuve'yma , ei g̃a Jesus'ga pe .
40015003	Maranameuhũ		— Pehe no , ei Jesus'ga g̃a pe . Maranameuhũ pe napehendukatui Tupana'ga nhi'ig̃a ? ei Jesus'ga . Tupana'ga erame nahanahã ti peko javo pe ndapekoi ganhi'ig̃a rupi . Penhimimbo'ea rupi jate reki pe ndekoi pejikovo Tupana'ga nhi'ig̃aatyviva'ea rupi , ei Jesus'ga .
40015033	Ma		Jesus'ga remimbo'ehara'g̃a ei ga pe : — Ma hugwi po ti nhande ipyhygi he'yjuhuva'ea mbatera g̃a pe avo ongae'ỹi me tokogahi ti g̃a javo ? ei g̃a .
40015034	Maramomi		A'ero Jesus'ga ei g̃a pe : — Maramomi pe herekoi pães ? — Sete , ei g̃a ga pe . Mokoi'ĩ pira'ia orogwereko no , ei g̃a .
40016008	Maraname		G̃anhi'ig̃a kwahavame Jesus'ga ei g̃a pe : — Maraname pe nhomonhi'ig̃uhũi nhande ndiheruri pão javo ? Ndapejikogi'i'i pe ji rehe ndirekoi pão javo , ei Jesus'ga g̃a pe .
40016009	Maramomi		Napenhimombaragwahakatui pe ji'ea rehe ? Ndapekwahava'javi pe cinco pães — akoja ji ahaygwe'rogwe'ro imondomondouka cinco milve'g̃a pe ? Ndapekwahava'javi pe hembyruera ? Maramomi yrua pype pe imono'ono'og̃i hembyruera ?
40016010a	~		Ndapekwahava'javi pe sete pães ? Akoja ji ahaygwe'rogwe'ro imondomondouka quatro milve'g̃a pe . Ndapekwahava'javi hembyruera ? 
40016010b	Maramomi		Maramomi yrua pype pe imono'ono'og̃i hembyruera ?
40016011	Maraname		Maraname pe napenhimombaragwahavihu ji erame pe me kiro ? Pão pe rũi ji ei pe me . A'e ji pe me : Penhimboko'i ti fariseus'g̃a apoa rehe saduceus'g̃a apoa rehe no . A'ereki g̃a'apoa ko pão mbovuhava ja , ei Jesus'ga g̃wemimbo'ehara'g̃a pe .
40016013	Marãi		Aerẽ Jesus'g̃a hoi cidade koty Cesaréia de Filipe koty . Ovahemame pevove'g̃a gwyri pe Jesus'ga ei g̃wemimbo'ehara'g̃a pe : — Marãi g̃a ji ve jipi ? ei Jesus'ga g̃a pe okovo yvyakotyva'ero yvagipeva'ero no .
40016015a	~		A'ero Jesus'ga ei g̃a pe : — Pehe , 
40016015b	marãi		marãi pe ji ve jipi ?
40016026a	~		— Ojipe'g̃a — kiroki g̃a e'i : “ Ndakoi ti ji Jesus'ga remimbo'eharamo tamono'ono'õ ti ji mbatera jijive javo ” — po g̃a imono'ono'ombavi mbatera ojive avo yvya koty , a'ero g̃a imono'ono'õtehei ojive novĩa ogwovo hahyva'ea ruvihava pype , ei Jesus'ga . A'ereki ahã g̃a pe g̃ahohava Tupana'ga pyri . A'ereki ahe nomondoi mbatera ohohava kwepykavamo ohorame Tupana'ga pyri , ei Jesus'ga .
40016026b	~		
40017010	Maraname		A'ero garemimbo'ehara'g̃a ei ga pe : — Nderura renonde ti Elias'ga tuhu nehẽ , ei g̃a Jesus'ga pe . A'ea ahembo'ehara'g̃a ei . Maraname g̃a ei na ? ei Jesus'ga remimbo'ehara'g̃a Jesus'ga pe .
40017017a	Manameuhũ		A'ero Jesus'ga ei g̃a pe nhaporemo : — Ndapejikogiuhu pe ji rehe pejikote'varuhuavo . Pe ji mombitu pejijupa . Manameuhũ po ti pe jikogi ji rehe nehẽ naerũ ? ei Jesus'ga g̃a pe . Peru ti tayri'ga avo ji pyri , ei Jesus'ga .
40017017b	~		
40017019	Maraname		Aerẽ Jesus'ga tehe ga rekorame garemimbo'ehara'g̃a nduri ga pyri . A'ero g̃a ei ga pe : — Maraname anhag̃a ndojipe'ai tayri'ga hugwi ore erame jupe ko ?
40017025a	Marãi		— Omondo ga jipi , ei Pedro'ga g̃a pe . Aerẽ Pedro'ga hoi ogwovo onga pype . Ga vahemame pevo Jesus'ga pyri Jesus'ga eypyi ga pe : — Simão , ei Jesus'ga ga pe . Marãi nde ? 
40017025b	ma'g̃a		Avo yvya koty ma'g̃a hugwi g̃anduvihavuhu'g̃a ipyhygukari itambere'ia imono'ono'og̃a ojive ? Mara'ngu po nde javo : “ Ogwyripeve'g̃a hugwi po g̃a ipyhygi ” ? Mara'ngu po nde javo : “ Hajiheve'g̃a hugwi po g̃a ipyhygi ” ? Marãi nde naerũ ? ei Jesus'ga Simão Pedro'ga pe .
40018001	Manamo		Aere'ĩ Jesus'ga remimbo'ehara'g̃a nduri Jesus'ga pyri . Kiro g̃a ei ga pe : — Tupana'ga oko yvyakotyve'g̃a nduvihavuhuhetero kiro . Manamo nhandejoheva'ero huvihavamo ga pyri ? ei g̃a .
40018012	~		— Po akwaimbae'ga gwereko g̃wenymbava cem ovelhas . Po ojipeji oka'nhy ga hugwi , ndohoi re po ga heka naerũ ? Gweja po ga he'yiva'ea noventa e nove ovelhas ogwovo yvytyruhua rupi hekaheteavo ojipe'ia .
40018021	maramomi		A'ero Pedro'ga ruri Jesus'ga pyri hete ga renoina nde ko jipojykaharetero javo ga pe . Ga e'i : — Nhiirũ'ga rekote'varuhurame ji ve , maramomi po ti ji ndahaykai ga garekote'varuhua renonhe'yma a'ero hamo ? Seterame ti ji tahaykayme ga ? Maramomi ? ei Pedro'ga Jesus'ga pe .
40019007	maraname		A'ero fariseus'g̃a ei Jesus'ga pe : — Moisésva'ea remimbo'eagwera e'i hako : “ Opohipotarame ti akwaimbae'g̃a tokwatija kunhangwera'g̃a pe apohi ji kiro nde hugwi javo . Ikwatijarame jate po ti g̃a g̃wembireko'g̃a mondoi ojihugwi , ” ei Moisésva'ea hako , ei g̃a . — Tupana'ga ipotare'ymame g̃apohira , maraname Moisésva'ea ei a'ea nhande mbo'eavo hehe ? ei fariseus'g̃a Jesus'ga pe .
40019016	Marãva'ea		Nanime ipyahuve'ga ruri Jesus'ga pyri . Ga e'i : — Marãva'ea rupi pyryva'ea rupi po ti ji rekoi nehẽ jirekoag̃wamamo avuirama Tupana'ga pyri nehẽ ? ei ga Jesus'ga pe nde ko orembo'eharamo javo ga pe .
40019017	Maraname		A'ero Jesus'ga ei ga pe : — Maraname nde ei pyryva'ea rehe ? Tupana'ga nhi'ig̃a jate ko pyry , ei Jesus'ga . Po nde rekopotari Tupana'ga pyri avuirama , a'ero ti eko pa Tupana'ga remimbotarimova'ea rupi — kiroki Tupana'ga e'i Moisésva'ea pe ikwatijaruka , ei Jesus'ga ga pe .
40019018	Marãva'ea		— Marãva'ea Tupana'ga remimbotarimova'ea ? ei ga Jesus'ga pe . A'ero Jesus'ga ei ga pe : — Nahã ko garemimbotarimova'ea : “ Terejukai ti ojipe'g̃a . Tererekoi ti ojipe'g̃a nembireko'g̃a . Teremimi ti ojipe'g̃a hugwi , ” ei ahe . “ Tane'mbei ti ojipe'g̃a mombe'gwovo tehe .
40019020	Marã		A'ero ipyahuve'ga ei Jesus'ga pe : — Jivoja'irame ji hendukatupavi Moisésva'ea remimbo'eagwera . Kiro ji heronhimomboakari ahendu katu ve ji , ei ga . Marã koji'i po ti jipyryhetea nehẽ ? ei ga .
40019025	Ma'g̃a		Ganhi'ig̃a renduvame Jesus'ga remimbo'ehara'g̃a nhimomby'ahetei hehe . A'ero g̃a ei : — Ma'g̃a po ti oho Tupana'ga pyri yvagi pe nehẽ naerũ ?
40019027	Gara		A'ero Pedro'ga ei Jesus'ga pe : — Ji rendu ti , ei ga . Ore oropohi pa orombatera hugwi orojikovo neremimbo'eharamo . Gara po ti Tupana'ga imbuhuri ore ve a'ero nehẽ ? ei ga Jesus'ga pe .
40020006	gara rehe		Ka'aruva'ea rupi ga hoa'javi ojipe'g̃a ndepiaga , ei Jesus'ga . Ndoporavykyi g̃a o'ama . A'ero ga ei g̃a pe : “ Gara rehe pe ãtehei agwa ara rupi ve pejiporavykye'yma ? ” ei ga g̃a pe , ei Jesus'ga .
40020012	~		Ga pe g̃a ei : “ Mbapavava'earupive'g̃a — kiroki g̃a uhu ka'aruva'ea rupi — g̃ahã oporavyky uma hora rupi jate . Ojo'jaime nde eremondo g̃a pe ore ve no . Ypyhaji hete ore poravykyi ka'aru hete oropohia jugwi kwarahyahiva po'ruavo , ” ei g̃a ijara'ga pe , ei Jesus'ga .
40020021	Gara		A'ero ga ei hẽa pe : — Gara nde erepota ? A'ero hẽa ei ga pe : — Ekorame yvyakotyve'g̃a nduvihavuhuhetero ti ere agwa'g̃a pe jira'yra'g̃a pe toko memei ti g̃a huvihavamo nde pavẽi . Nahã ti ere g̃a pe g̃a mboapyga nde pyri aheapykakatuva'ea rehe ojipe'ga kikoty ejohukoty ojipe'ga kokoty ejohukoty rũi nde pyri nehẽ , ei hẽa Jesus'ga pe .
40020032	Marã		A'ero Jesus'ga pytai g̃a nderuruka ojipyri . Kiro ga ei g̃a pe : — Pejo ti avo . Marã po ti ji pe nderekoi nehẽ ? Gara pe pepota ? ei ga g̃a pe .
40021010	mome		Jesus'ga rerovahemame cidade de Jerusalém me ipypeve'g̃a py'a myi . — Mome ahe ga ? ei g̃a Jesus'ga repiagame .
40021016	~		A'ero g̃a ei Jesus'ga pe : — Erehendu nde tayri'g̃a ea ? Jesus'ga ei g̃a pe : — Ahendu ji . Napemonhi'ig̃i pe Tupana'ga rembikwatijarukara naerũ ? E'i : “ Tupanetero nde tayri'g̃a mbo'ekatui ipita'ngive'g̃a ndeheve . ‘ Ji mbohete ti , ’ ere nde g̃a mbo'eavo . A'ero g̃a nde mbohetekatukatui . ” Nahã ikwatijaripyra i'ei Tupana'ga mombe'gwovo , ei Jesus'ga ikwava'ẽhara'g̃a nduvihava'g̃a pe judeus'g̃a mbo'ehara'g̃a pe no .
40021020	~		He'õa repiagame Jesus'ga remimbo'ehara'g̃a nhimomby'ai . A'ero g̃a ei : — Kotihĩ figo'yva he'ouhũro omanomo ! ei g̃a .
40021023a	Ma'g̃a		Kiro Jesus'ga hoi cidade de Jerusalém me ovahema ogwovo ja oje'yja'g̃a jatykahavuhua pype templo pype . Ga g̃a mbo'erame Tupana'ga nhi'ig̃a rehe ikwava'ẽhara'g̃a nduvihava'g̃a nduri ga pyri xava'eve'g̃a pavẽi . A'ero g̃a ei Jesus'ga pe : — Ma'g̃a nde mbuhurukaruhu avo nahanahã ti eko javo ? 
40021023b	Ma'g̃a		Ma'g̃a e'i a'ea nde ve ? ei g̃a Jesus'ga pe .
40021025a	Ma'g̃a		Pemombe'u ti ji ve a'ero . Ma'g̃a ombuhuruka João Batistava'ea tomobatiza ti ga g̃a javo ? “ Tupana'ga yvagipeve'ga ombuhuruka ahe , ” pe'ji po pe . “ Yvyakotyve'ga ombuhuruka ahe , ” pe'ji po pe . 
40021025b	Marã		Marã pendeaporog̃ita a'ero naerũ ? ei Jesus'ga g̃a pe . A'ero g̃a eg̃a'ei ojohupe : — Po ti nhande ei nehẽ : Tupana'ga ombuhuruka ahe , a'ero po ti Jesus'ga ei nhande ve nehẽ : 
40021025c	Maraname		“ Maraname pe ndaperoviari João Batistava'ea nhi'ig̃agwera naerũ ? ” Nahã po ti Jesus'ga ei nhande ve nehẽ .
40021028	Marã		— Marã pendeaporog̃ita ? ei Jesus'ga g̃a pe . Kiro po ti ji imombe'ui pe me , a'ero ti ji nhi'ĩpondekwa nehẽ , ei Jesus'ga . A'ero Jesus'ga imombe'ui ojo'java'ea . — Mokõi ko akwaimbae'ga ra'yra'g̃a , ei Jesus'ga imombe'gwovo . Gwa'yra'ga pe ga ei : “ Pi'a , eho ti kiro eporavykyavo ko pe nhiremitymipyra pype uva tymipyra pype , ” ei ga gwa'yra'ga pe .
40021031	Manamo		— Manamo gara'yra'g̃a oko ganhi'ig̃a rupi ? ei Jesus'ga ikwava'ẽhara'g̃a nduvihava'g̃a pe xava'eve'g̃a pe no . A'ero g̃a ei Jesus'ga pe : — Akoja ga — kiroki ga oho ko pe oporavykyavo gara'yra'ga , ei g̃a . A'ero Jesus'ga ei g̃a pe : — Imombe'ukatuavo ji ei pe me : Kiroki g̃a omono'og̃uhũ itambere'ia governo pe — g̃ahã akwaimbae'g̃a upahara'g̃a pavẽi ojiko Tupana'ga rehe kiro eko ti oreruvihavuhuhetero javo ga pe . Ojikogypy g̃a pe nenonde a'ero , ei Jesus'ga ikwava'ẽhara'g̃a nduvihava'g̃a pe xava'eve'g̃a pe no .
40021040	marã		— A'ero kohoa jara'ga vahemame marã po ti ga g̃a nderekoi nehẽ ? ei Jesus'ga g̃a pe .
40022012	Marã		Nurã g̃anduvihavuhu'ga ei ga pe : “ Kwãi , ” ei ga ga pe . “ Tapy'ynhapipyryva rũi ko nde eremongi . Marã nde ruri avo ekiavo toryva repiaga naerũ ? ” ei ga ga pe , ei Jesus'ga . — Nonhi'ig̃i reki ga .
40022017	Marã		Nurã ore ei nde ve torembo'e ti javo . Marã ndereaporog̃ita ? César'gareheve'g̃a e'i : “ Pemondomondo ti itambere'ia César'ga pe nhanderuvihavuhu'ga pe ga imono'og̃ukarame , ” ei g̃a . Mara'ngu po nde javo : “ Timondo ti ” ? Mara'ngu po nde javo : “ Timondoyme ti ” ? ei g̃a Jesus'ga pe .
40022018	maranameuhũ		Ojohupe g̃a ei : — “ Tapemondoi ti César'ga pe , ” e po ti ga nhande ve nehẽ hamo , ei g̃a ojohupe . A'ero po ti nhande ga'eagwera mombe'ui César'ga pe nehẽ . A'ero po ti César'ga onhimonha'nga ga rehe nehẽ , ei g̃a ojohupe . Jesus'ga ombaragwaha omoandyandyipotara rehe . Nurã ga ei g̃a pe : — Ahemoandyiva'ero maranameuhũ pe ipotari nhimbote'vara nhirembi'ea rupi ? ei Jesus'ga g̃a pe .
40022020a	Ma'g̃a		Kiro Jesus'ga ei g̃a pe : — Ma'g̃a ra'angava hehe ? 
40022020b	Ma'g̃a		Ma'g̃a ndera g̃a okwatija inog̃a hehe ? ei Jesus'ga .
40022028	Ma'g̃a		— Marã po ti a'ero nehẽ ? ei g̃a Jesus'ga pe . Omanove'g̃a mbogweravame po ti Tupana'ga seteva'ea mbogweravi kunhangwerava'ea reheve nehẽ . Ma'g̃a nembirekoro po kunhangwerava'ea rekoi nehẽ ahe kwerava'javame nehẽ ? A'ereki seteva'ea onhoirũva'ea hembireko kunhangwerava'ea pavẽi , ei g̃a . Emombe'u ti ore ve . Marã po ti a'ero nehẽ ? ei g̃a Jesus'ga pe . A'ea g̃a imombe'utehei heroviare'yma g̃waramo omanove'g̃a mbogwerahava .
40022036	Manamo		— Orembo'eharamo emombe'u ti ore ve , ei ga Jesus'ga pe . Manamo Moisésva'ea remimbo'eagwera huvihavamo joheva'ero ? ei ga Jesus'ga pe .
40022042a	Marã		— Marã pendeaporog̃ita Tupana'ga remimbuhurukara'ga rehe Cristo'ga rehe ? 
40022042b	Ma'g̃a		Ma'g̃a rymyminoa po ti ga uhurame nehẽ ? ei Jesus'ga g̃a pe . A'ero fariseus'g̃a ei : — Ga po ti Daviva'ea rymyminoa nehẽ , ei g̃a Jesus'ga pe .
40022043	Maraname		Kiro Jesus'ga ei g̃a pe : — Na tuhẽ . Cristo'ga ko Daviva'ea rymymino'ga . Emo Tupana'ga ra'uva ombo'e Daviva'ea Cristo'ga ko ndepojykaharetero oko javo ga pe . Maraname Daviva'ea e'i Cristo'ga pe ga ko jipojykaharetero oko javo Cristo'ga rekorame Daviva'ea rymyminoro ? Ymyahũ Daviva'ea okwatija a'ea mombe'gwovo inog̃a . Ikwatijarame ahe ei hako :
40022045	~		— A'ea Daviva'ea ei imombe'gwovo Cristo'ga ko jipojykaharetero oko javo . Ga ko Daviva'ea rymymino'ga jate rũi naerũ , ei Jesus'ga onhimombe'gwovo g̃a pe g̃a mbojapyakavo . G̃a mbojapyakavo Jesus'ga ei a'ea onhimombe'gwovo ikwahavipeavo Cristo'ga ko Daviva'ea rymymino'ga jate rũi javo .
40023017	~		— Ikwahave'ỹva'ero pe peko ! ei Jesus'ga judeus'g̃a mbo'ehara'g̃a pe fariseus'g̃a pe no . Ndapekwahavi'i'i ! Tupana'ga ronga nhandejatykahavuhua koji'i pyry hete Tupana'ga pe . G̃a ouro po'rurame jate Tupana'ga ronga pype nhandejatykahavuhua pype Tupana'ga omombyry ouro , ei Jesus'ga . — Tupana'ga nhi'ig̃aatyviva'ea rehe pe g̃a mbo'ei , ei Jesus'ga .
40023019	~		— Ikwahave'ỹva'ero pe peko ! ei Jesus'ga judeus'g̃a mbo'ehara'g̃a pe fariseus'g̃a pe no . Ndapekwahavi'i'i ! Ikwava'ẽhava koji'i pyry hete Tupana'ga pe . G̃a nhaneremimondoa nog̃ame jate ikwava'ẽhava rehe Tupana'ga omombyry nhaneremimondoa , ei Jesus'ga g̃a pe .
40023033	~		Ite'varuhuva'ero pe peko ! ei Jesus'ga g̃a pe . Ite'varuhuva'ea ra'yro pe peko ! ei ga g̃a pe . Tegwete peka'nhyhava hahyva'ea hugwi . Tupana'ga po ti pe mondo tuhẽ hahyva'ea ruvihava pype nehẽ , ei Jesus'ga g̃a pe .
40024003a	Maname		Aerẽ Jesus'ga hoi ogwovo yvytyruhu pe oliveiras ndyvuhu pe monte das Oliveiras pe . Pevo ga apygame garemimbo'ehara'g̃a nduri ga pyri ojipe'g̃a ndovakie'ỹ . Kiro g̃a ei ga pe : — Emombe'u ti ore ve . Maname po ti g̃a imondurugi nhandejatykahavuhua nehẽ ? 
40024003b	Marãva'ea		Marãva'ea po ti Tupana'ga hepiukari na'ẽ ahemonhimomby'ava'ea nehẽ ikwahavuka nhande ve nehẽ ? A'ero po ti nhande ikwahavi nehẽ Jesus'ga uhura'ja g̃werĩ javo . Gara na'ẽ po ti Tupana'ga gwepiuka ikwahavuka nhande ve nehẽ ? A'ero po ti nhande ikwahavi nehẽ kiro mbapava koty javo , ei g̃a Jesus'ga pe .
40024045	marã		— Kiroki ga ombojikoguka opojykahara'ga ojihe gweaporog̃itakaturo — marã ga rekokatui ? ei Jesus'ga g̃a pe . Kiro po ti ji garekokatua mombe'ukatui pe me ojo'java'ea mombe'gwovo . Gwepia katu ga opojykahara'ga mbatera , ei Jesus'ga . Ga pe gapojykahara'ga ei a'ero ohorame : “ Nde po ti jipyrive'g̃a ndepiakatuharamo . Ema'ẽ ti nhimbatera g̃a pe g̃andetakwera ja jipi to'u ti g̃a javo . ” Nahã ga ei ojipyrive'ga pe ogwovo .
40025037	Maranime		— A'ero po ti ganhi'ig̃arupive'g̃a ei ji ve nehẽ opojykaharetea pe nehẽ : “ Maranime ore nde repiagi ty'ara nde jukarame ? ” e po ti g̃a nehẽ . “ Ndorohepiagi tuhẽ reki ore ! Nurã ore noromondoi mbatera nde ve , ” e po ti g̃a ji ve nehẽ , ei Jesus'ga . “ Maranime ore nde repiagi nde ygweirame ? Ndorohepiagi tuhẽ reki ore ! Nurã ore noromondoi yhya nde ve , ” e po ti g̃a ji ve nehẽ , ei Jesus'ga .
40025038	Maranime		“ Maranime ore nde repiagi nde rekorame hajiheva'ero ore ve ? Ndorohepiagi tuhẽ reki ore ! Nurã ore ndoro'ei nde ve a'ero : Ejo ti i'gwovo ore pyri ekiavo oreronga pype . Na rũi ore ei nde ve , ” e po ti g̃a nehẽ . “ Maranime ore nde repiagi nde pire'ymame ? Ndorohepiagi tuhẽ reki ore ! Nurã ore noromondoi ndepira nde ve , ” e po ti g̃a ji ve nehẽ , ei Jesus'ga .
40025039	Maranime		“ Maranime ore nde repiagi nde tetirũarame ? Ndorohepiagi tuhẽ reki ore nde tetirũarame . Nurã ore ndoropokogi nde , ” e po ti g̃a nehẽ . “ Maranime ore nde repiagi nde rekorame cadeia pype ? Ndorohepiagi ore nde rename cadeia pype . Nurã ore ndoropokogi nde , ” e po ti g̃a ji ve nehẽ , ei Jesus'ga .
40025044	Maranime		— A'ero po ti g̃a ei ji ve nehẽ opojykaharetea pe nehẽ : “ Maranime ore nde repiagi ty'ara nde jukarame ? ” e po ti g̃a nehẽ . “ Ndorohepiagi tuhẽ reki ore . Maranime ore nde repiagi nde ygweirame ? Maranime ore nde repiagi nde rekorame hajiheva'ero ore ve ? Ndorohepiagi tuhẽ reki ore , ” e po ti g̃a ji ve nehẽ , ei Jesus'ga . “ Maranime ore nde repiagi nde pire'ymame ? Maranime ore nde repiagi nde tetirũarame ? ” e po ti g̃a ji ve nehẽ , ei Jesus'ga . “ Maranime ore nde repiagi nde rekorame cadeia pype ? Nahanahã nde rekorame ore ndorohepiagi tuhẽ reki . Nurã ore ndoropokogi nde , ” e po ti g̃a ji ve nehẽ , ei Jesus'ga .
40026008	Maranameuhũ		Hepiagame Jesus'ga remimbo'ehara'g̃a onhimonha'nga . — Maranameuhũ hẽa jigwarai perfume rehe heka'voteheavo ga'akag̃a rehe ? ei g̃a .
40026010	Maraname		Jesus'ga okwaha g̃a'ea . A'ero ga ei g̃a pe : — Maraname pe hẽa mbote'varuhu pota ? Pepi ti . A'ereki hẽa oko katu katu ji ve heka'voga nhiakag̃a rehe , ei Jesus'ga g̃a pe .
40026015	Maramomi		G̃a pe ahe ei : — Maramomi po ti pe imbuhuri ji ve itambere'ia nehẽ ? A'ero po ti ji ga pyhyguka pe me nehẽ , ei ga g̃a pe . A'ero g̃a ei ahe ve : — Toromondo ti momi trinta nde ve itambere'ia prata apopyra , ei g̃a . — Kwa , ei ahe . Apyhyguka po ti ji Jesus'ga pe me nehẽ , ei ahe . A'ero g̃a imo'emo'ẽi itambere'ia imondovo ahe ve .
40026017	Mome		Aerẽ kiro toryva Páscoa . A'ea rupi nanani judeus'g̃a i'ui pão ndovuriva'ea . Nurã Jesus'ga remimbo'ehara'g̃a nduri Jesus'ga pyri javo ga pe : — Mome po ti ore hoi mbatera mboavujikwea nde ve Páscoa rupi nehẽ tere'u ti javo ? ei g̃a .
40026040	~		Kirẽ ga ruri g̃wemimbo'ehara'g̃a pyri trêsve'g̃a pyri g̃a ndepiaga . Oki g̃a upa . A'ero ga ei Pedro'ga pe : — Napenhimomiranami'i'i pe pejopehyja pe naerũ ? Ndapekiri po pe hamo ji moirũharamo , ei Jesus'ga ga pe .
40026050	~		— Kwãi , ei Jesus'ga ahe ve . Eho ti ejeaporog̃ita rupi , ei Jesus'ga Judasva'ea pe . A'ero ikwava'ẽhara'g̃a nduvihava'g̃andeheve'g̃a nduri Jesus'ga pyhyga .
40026054	~		Po ti ji ei ga pe embuhu ti g̃a javo , a'ero po ti ndohoi Tupana'ga rembikwatijarukara apiavo kiro . A'ereki ymyahũ Tupana'ga e'i : “ Tomano ti ga . ” Ymyahũ Tupana'ga ei a'ea ji mombe'gwovo ikwatija hako , ei Jesus'ga .
40026062a	~		A'ero Caifás'ga ei Jesus'ga pe opo'ama : — Nde nerenhi'ig̃i a ? 
40026062b	Marãi		Marãi nde a'ero ? A'iti nde ere poha ? ei ga Jesus'ga pe .
40026065	~		A'ero Caifás'ga opira mbotararagi anhimboahi ji javo . E'i ga : — Jesus'ga onhimongouhu Tupana'ga'java'ero . Kirupi ojipe'g̃a nemimbojara Jesus'ga rehe a'ero ! A'ereki Jesus'ga tuhẽ okote'varuhua repiuka nhande ve . Pehendu pe ga ko , ei Caifás'ga g̃a pe .
40026066	Marã		Marã pendeaporog̃ita ? Marãi pe ga pe ? ei ga g̃a pe . A'ero g̃a ei : — Oko te'varuhu tuhẽ ga . Tomano ti ga , ei g̃a .
40026068	Ma'g̃a		— Tupana'ga okwahapavuka nde ve nde ko Cristo g̃waramo , e'i tehe g̃a Jesus'ga pe . Emombe'u katu ti ore ve a'ero . Ma'g̃a okwa nde rehe ? ei g̃a Jesus'ga pe . Nahã g̃a ga rerekomemui okote'varuhuavo ga pe .
40027004	~		G̃a pe ahe ei : — Ako te'varuhu ji Jesus'ga pyhyguka pe me oji'i . A'ereki ga oko katu . Omano po ti ga jite'varuhua rehe nehẽ , ei ahe . Kiro g̃a ei : — Ndorokoi ore hehe . Ndehe ti eko hehe ! ei g̃a Judasva'ea pe .
40027013	Marãi		A'ero Pilatos'ga ei Jesus'ga pe : — Marãi nde ? Nerehenduvi nde g̃a eg̃a'erame nde ve naerũ ? Nerenhi'ig̃i po ti nde imombe'ukatuavo ji ve nehẽ ? Marãi nde ? ei ga .
40027017	Ma'g̃a		Kiro he'yjuhuheteve'g̃a nduri Pilatos'ga pyri onhimongyavo . G̃a jatykarame Pilatos'ga ei g̃a pe : — Ma'g̃a po ti ji amohemuka pe me toryva rupi ? Mara'ngu po Barrabás'ga pe pe javo ? Ojipe'ga Jesus'ga — kiroki ga pe g̃a ei : Cristo Tupana'ga remimbuhurukara — mara'ngu po ga pe pe javo ?
40027021	Marãve'ga		Kiro Pilatos'ga ei pevove'g̃a pe : — Marãve'ga po ti ji amohemuka pe me ? ei ga g̃a pe . A'ero g̃a ei ga pe : — Barrabás'ga ti tohẽ .
40027022	marã		Pilatos'ga ei : — Oro ga — kiroki ga pe g̃a ei : Cristo Tupana'ga remimbuhurukara — marã po ti ji ga rerekoi naerũ Jesus'ga ? G̃a nhaporemo g̃a ei : — Embovyruka ga ! A'ea g̃a ei tomano ti Jesus'ga yva rehe javo .
40027023a	Maranameuhũ		A'ero Pilatos'ga ei : — Maranameuhũ naerũ ? 
40027023b	gara		Gara garekote'varuhua naerũ ? ei ga g̃a pe . Emo koji'i g̃a hapukapukajahivi . — Embovyruka ga ! ei g̃a ohapukaita .
40027046	Maraname		Nanime Jesus'ga onhi'ig̃a mondoahyahivi Tupana'ga pe . — Eli , Eli , lemá sabactani ? ei ga Tupana'ga pe . A'ea ko : “ Tupana , Tupana , ajiko hete ji nde rehe . Maraname nde pohiri ji hugwi ? ”
41001024	maranuhũrame		— Jesus , maranuhũrame nde ore avykyuhui ? ei ga . Ore mombapava nde ruri naerũ ? ei ga . Orokwaha hete ndehe . Nde ko pyryheteva'ero ereko Tupana'ga remimbuhurukaramo , ei ga Jesus'ga pe Nazarépeve'ga pe .
41001027	Marag̃atu		Igwete pevove'g̃a nhimomby'apavi Jesus'ga rehe upa . Igwete g̃a ei ojohupe : — Marag̃atu ? ei g̃a . Hajiheva'ea rehe ga nhande mbo'ei , ei g̃a . Okwaha hete ga okovo . Ga erame anhag̃a vehevi g̃wendu katu ga , ei g̃a ojohupe .
41002007a	Maranuhũrame		“ Maranuhũrame ga euhui poa ? ” ei g̃a . 
41002007b	~		“ Onhimongouhu ga Tupana'ga'java'ero . A'ereki Tupana'ga jate omombo aherekote'varuhua , ” ei g̃a oyvyteri pe .
41002008	Maranuhũrame		Kotihĩ Jesus'ga ikwahavi oyvyteri pe g̃andeaporog̃ita . Igwete ga ei g̃a pe : — Maranuhũrame pe ndeaporog̃itate'varuhuro pejijupa ? ei ga g̃a pe .
41002009	~		A'e ko ji ga pe ko : “ Amombo ji nderekote'varuhua nde hugwi . ” Emo pe ndapehepiagi aherekote'varuhua mombora . A'ero pe ndaperoviari jipopoakara , ei ga g̃a pe . Po ji ei ga pe : “ Epo'ã , epyhy ejikupeupava herogwovo ” , a'ero po ti pe ga repiagi herohorame nehẽ . A'ero po ti pe jipopoakara heroviari nehẽ , ei ga g̃a pe .
41002016	Maranuhũrame		Igwete Jesus'g̃a i'ui g̃a pavẽi . A'ero judeus'g̃a mbo'ehara'g̃a nduri no . G̃a ko fariseus'g̃a . G̃a e'i tihendu katu pa Moisésva'ea remimbo'eagwera javo novĩa . A'ero g̃a nduri Jesus'g̃a ndepiaga g̃a i'urame jara'g̃a pavẽi . Nurã g̃a ei Jesus'ga remimbo'ehara'g̃a pe : — Maranuhũrame Jesus'ga jihe'aruhui itambere'ia mono'õhara'g̃a ndehe okote'varuhuve'g̃a ndehe no i'gwovo g̃a pavẽi , ei g̃a Jesus'ga remimbo'ehara'g̃a pe .
41002018	Maraname		Aerẽ ojipe'g̃a nduri Jesus'ga pyri xa'e ti ga pe javo . A'ereki João Batistava'ea remimbo'ehara'g̃a , amoamome g̃a ei ojohupe : “ Ti'uyme ti mbatera xanhi'inhi'ĩ Tupana'ga pe javo , ” ei g̃a . Fariseus'g̃a na jitehe amoamome g̃a ei xanhi'ĩ Tupana'ga pe i'ue'yma javo . Igwete ojipe'g̃a nduri Jesus'ga pyri javo ga pe . — Ndo'ui ko João Batista'ga remimbo'ehara'g̃a xanhi'ĩ Tupana'ga pe javo , ei g̃a . Fariseus'g̃a nemimbo'ehara'g̃a na jitehe ndo'ui mbatera onhi'ig̃a ga pe . Neremimbo'ehara'g̃a ki a'e te o'uo'u mbatera jipi , ei g̃a . Maraname nanuhũ g̃a ndekoi a'ero naerũ jara'g̃a atyvi ? ei g̃a Jesus'ga pe .
41002019	~		Igwete Jesus'ga ei g̃a pe : — Nhiremimbo'ehara'g̃a ko g̃a javijitehe — kiroki g̃a oko hẽarembirekoruama'ga pavẽi , ei ga . Gapavẽive'g̃a ko o'u tuhẽ mbatera gworygworyvamo ga pavẽi okovo g̃waramo , ei ga g̃a pe . Nhiremimbo'ehara'g̃a na jitehe a'ero .
41002024	Maranuhũrame		A'ero fariseus'g̃a ei Jesus'ga pe : — Ehepia g̃a , ei g̃a . Moisésva'ea e'i ikwatija nhande ve hako : “ Sábado rupi nhande ndiaporavykyi hamo , ” ei ahe , ei g̃a . Maranuhũrame g̃a trigo ika'mbika'mbigi sábado rupi naerũ Moisésva'ea remimbo'eagwera rendukatue'yma naerũ ? ei g̃a Jesus'ga pe .
41003004	Marã		Jara'g̃a pe Jesus'ga ei : — Pe'ji ti ji ve . Marã po nhande rekoi nhandeporavykye'yma rupi hamo ? Gara Moisésva'ea ei nhandeporavykye'yma mombe'gwovo sábado mombe'gwovo po rimba'e naerũ ? ei ga . E'i po ahe naerũ : “ Timbote'varuhu ti ojipe'g̃a pe sábado rupi hamo ” ? A'ea po ahe ei naerũ ? Pe'ji katu ti ji ve a'ero , ei Jesus'ga g̃a pe . “ Timombyry ti g̃a pe a'ea rupi hamo . ” A'ea ahe ei po rimba'e ? ei ga . Gara Moisésva'ea ei sábado mombe'gwovo naerũ ? “ Tijuka ti g̃a a'ea rupi hamo . ” A'ea po ahe ei naerũ ? Pe'ji katu ti ji ve a'ero , ei ga g̃a pe . “ Timomanoukaryme ti g̃a a'ea rupi hamo , ” e po ahe ? ei Jesus'ga g̃a pe . Igwete g̃a nonhi'ig̃a'javi ga pe .
41003023	~		A'ero Jesus'ga g̃a mbuhurukari ojipyri judeus'g̃a mbo'ehara'g̃a . Igwete ga imombe'umbe'ui ojo'java'ea g̃a pe . — Mbipehu reki pendeaporog̃ita , ei ga g̃a pe . Satanás'ga ndajipojykai tuhẽ jihi . Satanás'ga g̃a pojykarame ojive nombojipe'aukari g̃a pe ojipyriva'ea . A'ereki ga nombojogwayvayvari reki ojiheve'g̃a , ei Jesus'ga g̃a pe .
41003033a	Marãve'g̃a		Igwete Jesus'ga ei g̃a pe : — Marãve'g̃a pe ji ei naerũ nhiy'g̃a 
41003033b	~		nhiirũ'g̃a ?
41004013	Marã		Igwete Jesus'ga ei g̃a pe no : — Ndapekwahavi pe ji imombe'urame pe me garemitymagwera ? Marã po ti pe ikwahapavi ojo'java'ea naerũ ? ei ga .
41004030a	Marãva'ea		Igwete Jesus'ga ei g̃a pe no : — Marãva'ea ti ji imombe'ui kiro pe me ojo'java'ea tapekwaha ti Tupana'gareheve'g̃a nde'yjuhuag̃wama ? ei ga . A'ereki jypy g̃a ndahe'yi . Aerẽ reki g̃a nde'yjuhuro — kiroki g̃a e'i : “ Tupana'ga ko nhanderuvihavamo ” , ei Jesus'ga g̃a pe . Na ja a'ero , ei ga .
41004030b	~		
41004038	~		Jesus'ga oki reki yhara revira rehe oakag̃a nog̃a aheakag̃a jikokava rehe . Igwete g̃a ga moma'ẽi javo ga pe . — Jesus , kiro nhande hoi ypy pe , ei g̃a . Nane'ag̃ataruhui nde nhandepapava rehe naerũ ? ei g̃a ga pe .
41004040a	Maraname		Igwete Jesus'ga ei g̃wemimbo'ehara'g̃a pe : — Maraname pe kyhyjiuhui ? ei ga . 
41004040b	~		Ndapejikogi ve tuhẽ pe ji rehe naerũ ? ei ga g̃a pe .
41004041	Marã		Igwete g̃a nhimomby'ahetei a'ero javo ojohupe : — Marã te ga rekoi naerũ ? Yvytua vehevi re po g̃wendu katu ganhi'ig̃a ypiahua pavẽi , ei g̃a javo ojohupe .
41005007	~		Igwete Jesus'ga ei anhag̃a pe : — Ejipe'a ga hugwi . Igwete ga hapukajahivi . — Tajiavykyi ti , Jesus , ei ga . Nde ko Tupana'ga ra'yramo huvihavuhu'g̃ahoheve'ga ra'yramo . Ere ti Tupana'ga renoina tahahyyme ti ji ve , ei ga ga pe .
41005009	Gara		— Gara nderera ? ei Jesus'ga ga pe . — He'yjuhu , ei ga . Poro ko jirera , ei ga . A'ereki he'yjuhuva'ea anhag̃a opojyka ga .
41005030	Ma'g̃a		Igwete Jesus'ga pyryrymi he'yjuhuve'g̃a koty javo g̃a pe . A'ereki ga okwahavipe opopoakara hoa g̃a ndehe . — Ma'g̃a opoko jipira rehe ra'e ? ei ga g̃a pe .
41005031	Ma'g̃a		Igwete garemimbo'ehara'g̃a ei ga pe : — Avi nde erehepia pa g̃a enhimbotymbotyvahiva , ei g̃a . Maraname nde euhui naerũ : “ Ma'g̃a opoko ji rehe ra'e ? ” ei g̃a ga pe .
41005035	~		Jesus'ga nhi'ig̃ame kiro g̃a nduri Jairo'ga rongapypeve'g̃a . Igwete g̃a ei Jairo'ga pe : — Omano jipe ndera'yrava'ea , ei g̃a imombe'gwovo ga pe . Tererura'javi ahembo'ehara'ga a'ero , ei g̃a Jairo'ga pe .
41005039a	Maranuhũrame		Igwete ga hoi onga pe javo g̃a pe . — Maranuhũrame pe nanuhũ pejehe'gwoe'gwovo pejijupa ? ei Jesus'ga g̃a pe . Tayrihẽa nomanoi . Hẽa oki reki upa , ei ga g̃a pe . A'ereki ga okwaha hẽambogweravag̃wama .
41005039b	~		
41006002a	Marã		Judeus'g̃a poravykye'yma rupi sábado rupi ga hoi g̃ajatykahava pype pevove'g̃a mbo'eavo Tupana'ga nhi'ig̃a rehe . Igwete g̃a nhimomby'ai ganhi'ig̃a renduva onhimongyavo . A'ero g̃a ei ojohupe : — Marã akoja'ga ikwahavuhui nanongara naerũ ? ei g̃a . 
41006002b	Ma'g̃a		Ma'g̃a ombo'e ga ? 
41006002c	~		A'ereki ahemonhimomby'ava'ea ga oapoapouhu , ei g̃a ojohupe .
41006022	Gara		Hẽara'yrahẽa tehe oho Herodes'g̃a pyri ojirokyavo g̃apyteri pe . Igwete g̃a nhimohẽhetei kujahẽa rehe Herodes'ga gapavẽive'g̃a pavẽi . A'ero ga ei hẽa pe : — Gara nde erepota imondoa ejive ? Tamondo ti nde ve , ei ga hẽa pe .
41006024	Gara		A'ero hẽa hoi imombe'gwovo oyhẽa pe . — Gara re po ji aru ga hugwi nehẽ ? ei hẽa hẽa pe . — João Batista'ga akag̃a pe ere , ei hẽayhẽa hẽa pe .
41006037	Maranuhũ		Igwete ga ei g̃a pe : — Pehe ti pemondo mbatera g̃a pe to'u ti g̃a javoji . — Maranuhũ naerũ ? ei g̃a . He'yjuhuva'ea duzentos itambere'ia po ti ore herohoi imondovo pão rehe g̃a pe naerũ ? ei g̃a ga pe .
41006038	Maramomi		Igwete Jesus'ga ei g̃a pe : — Maramomi pe herekoi pães ? Peho hepiaga . Igwete g̃a hoi hepiaga , g̃a nduri imombe'gwovo ga pe . — Cinco , ei g̃a . Dois g̃a gwereko pira no , ei g̃a ga pe .
41007005	Maraname		Igwete fariseus'g̃a jatykai Jesus'ga pyri judeus'g̃a mbo'ehara'g̃a pavẽi . A'ero g̃a hepiagi Jesus'ga remimbo'ehara'g̃a jikwakuve'yma . Igwete g̃a ei Jesus'ga pe : — Neremimbo'ehara'g̃a ndojipogwejuhu i'ua renonde , ei g̃a . Maraname g̃a ndokoi nhaneramonhava'ea remimbo'eagwera rupi ojikwakuve'yma ? ei g̃a .
41008004	Maranuhũ		Igwete g̃a ei ga pe : — Maranuhũ po ti nhande ipyhygi pães g̃a pe avo ongae'ỹi me nehẽ ? ei g̃a .
41008005	Maramomi		Igwete ga ei g̃a pe : — Maramomi pe herekoi pães ? ei ga g̃a pe . — Sete ore herekoi , ei g̃a .
41008012	Maranuhũrame		Igwete Jesus'ga pytuhemamo upa okoveveuhuro . — Maranuhũrame ag̃wamove'g̃a hepiapotaruhui ahemonhimomby'ava'ea ? ei ga . Tamombe'u katu ji pe me : Ndahepiukari tuhẽ po ti ji nhimbuhurukara kwahavuka ag̃wamove'g̃a pe ! ei ga g̃a pe .
41008017	Maranuhũrame		Jesus'ga okwaha g̃anhi'ig̃a ojohupe . A'ero ga ei g̃a pe : — Maranuhũrame pe nhi'ig̃i pão rerekoe'yma rehe ? ei ga . Ndapekwahavi ve pe jipopoakara naerũ ? Napeangari pe ? ei ga g̃a pe .
41008018a	~		Pendeakwa pe novĩa . Ndapehepiagi pe ikwahava naerũ ? ei ga . Peapyakwa pe novĩa . 
41008018b	~		Napehendukatui pe naerũ ? Pemoka'nhy pe a'ero nhirembiapoagwera pães mbohe'yjuhuagwera ? ei ga .
41008019	Maramomi		Cincova'ea ji ahaygwe'rogwe'ro pães ima'eamouka cinco milve'g̃a pe ikwehe , ei ga . Aerẽ pe imono'ono'og̃i haygwera yrua imotynahema . Maramomi pe imotynahemi yrua naerũ ? ei ga g̃a pe . — Dozeva'ea ore imotynahenahemi ikwehe , ei g̃a ga pe .
41008020	Maramomi		Igwete ga ei : — Aerẽ seteva'ea ji haygwe'rogwe'rogi pães ima'eamouka quatro milve'g̃a pe oji'i , ei ga . Maramomi pe imotynahenahemi yrua haygwera imondovo ipype ? ei ga g̃a pe . — Seteva'ea ore imotynahemi oji'i , ei g̃a ga pe .
41008021	~		Igwete ga ei g̃a pe : — Pe ndapekwahavi ve naerũ ? ei ga g̃a pe .
41008023	~		Igwete Jesus'ga hoi ga popyhyga ga rerogwovo cidade hugwi . A'ero Jesus'ga nyvuni gareakwari pe ga pokogi hehe . Igwete ga ei : — Erehepia nde mo ? ei ga ga pe .
41008027	Marãi		Igwete Jesus'ga hoi g̃wemimbo'ehara'g̃a pavẽi imbojoapiapiavo ogwovo cidades pe — kiroki cidades ira'agwe cidade de Cesaréia de Filipe hugwi . Pea rupi g̃a horame ga ei g̃a pe : — Marãi g̃a ji ve jipi ? ei ga .
41008029a	~		— Oro pe , ei ga g̃a pe , 
41008029b	marãi		marãi pe ji ve a'ero ? Igwete Pedro'ga ei ga pe : — Nde ko Cristoramo ereko Tupana'ga remimbuhurukaramo , ei ga .
41008036	~		— Po pe ei : “ Ndakoi po ti ji Jesus'ga remimbo'eharamo tapyhy pa ti mbatera jijive ” , a'ero po ti pe herekotehei penhimbaterahetea aerẽ pejigwovo reki hahyva'ea ruvihava pype , ei ga .
41008037	~		A'ereki ahe nomondoi mbatera ohohava ikwepykavamo ohorame Tupana'ga pyri , ei ga g̃a pe .
41009010	gara		Ojapyaka g̃a ganhi'ig̃a rehe . Igwete g̃a ei ojohupe : — Gara pe ga ei : “ Akwera po ti ji nhimanoa hugwi ” ? ei g̃a ojohupe .
41009011	Maraname		Aerẽ g̃a ei Jesus'ga pe : — Marã a'ero ? ei g̃a . Orembo'ehara'g̃a e'i : “ Elias'ga na'ẽ uhu , aerẽ Cristo'ga ruri a'ero , ” ei g̃a , ei g̃a . Maraname g̃a ei a'ea ? ei g̃a Jesus'ga pe .
41009012	~		Igwete ga ei g̃a pe : — A'iti tuhẽ Eliasva'ea uhu na'ẽ g̃andeaporog̃ita rerojijyipava , ei Jesus'ga g̃a pe . Pejapyaka ti kiro nhimombe'uagwera rehe no , ei ga . A'ereki ymyahũ Tupana'ga okwatijaruka ahe ve ji mombe'gwovouka hako no . Nahã ahe ei : “ He'yiva'ea po ti g̃a imondoi hahyva'ea ga pe okote'varuhuavo nehẽ ndorokoi ore nde rehe javo nehẽ . ” Poha ahe ei ji mombe'gwovo hako , ei Jesus'ga g̃a pe .
41009016	Manongara		Igwete Jesus'ga ei g̃a pe : — Manongara rehe pe nhonhi'ig̃ayvayvaruhui ?
41009019a	Manamehũ		Igwete Jesus'ga ei g̃a pe : — Pe ndapejikoguhui ji rehe jipi , ei ga . Manamehũ po ti pe jikogi ji rehe nehẽ naerũ ? A'ereki ji jikwerajahivuhu pe ndehe , ei Jesus'ga g̃a pe . Peru ga ji pyri a'ero , ei ga g̃a pe .
41009019b	~		
41009021	Maramomi		Igwete Jesus'ga ei garuva'ga pe : — Maramomi kwara ga pojyka rehe ? — Gavoja'iagwera jate ga pojykai , ei ga .
41009028	Marã		Aerẽ Jesus'ga hoi onga pype . Igwete garemimbo'ehara'g̃a hoi javo ga pe ojipe'g̃a ndovakie'ỹ . — Marã ore norombojipe'akwahavi anhag̃a ga hugwi ? ei g̃a Jesus'ga pe .
41009033	Manamo		Pea rupi Jesus'g̃a hoi ogwovo . Oro Jesus'ga remimbo'ehara'g̃a , onhi'ig̃ayva g̃a ojohupe . — Manamo nhandejoheva'ero ? Ji ko koji'i pe hohe , ei g̃a ojohupe . Igwete g̃a nduri ovahema cidade de Cafarnaum me . Ohorame onga pe Jesus'ga ei g̃a pe : — Manongara rehe pe nhonhi'ig̃ayvayvari nhande rurame pea rupi ? ei ga . Igwete g̃a nonhi'ig̃i opoyjayjare'ymamo . A'ereki g̃a onhonhi'ig̃ayva onhimboheteavo pea rupi ogwovo ji ko pe hohe javo ojohupe .
41009050	~		— Pyry ko jukyra , ei ga . A'ereki a'ea oko mbatera pavẽi heheva'ero . Pyryve'ymame ndikwahya'javi . Nurã ji ei pe me : Peko pyry ti ji pavẽi jireheva'ero . Pejikoty'a tuhẽ ti ji pavẽi . Pejogwereko katu ti no , ei Jesus'ga g̃a pe ogwovo pea hugwi .
41010003	Marã		Igwete Jesus'ga ei : — Marã Moisésva'ea ikwatijari pe me g̃wemimbo'eagwera nog̃a hako naerũ ? ei ga g̃a pe .
41010017	Marãva'ea		Jesus'g̃a horame pea rupi kiro ojipe'ga ruri onhana . Igwete ga renypy'andurugi Jesus'ga pyri ta'e ti g̃ambo'ehara'ga pe javo . — Jesus , ei ga . Marãva'ea rupi pyryva'ea rupi po ti ji rekoi nehẽ jirekoag̃wamamo Tupana'ga pyri avuirama nehẽ ? ei ga ga pe .
41010018	Maraname		Igwete Jesus'ga ei ga pe : — Maraname nde ei pyryva'ea rehe ? Tupana'ga nhi'ig̃a jate ko pyry , ei ga ga pe .
41010026	Ma'g̃a		Kiro g̃a nhimomby'ahetei a'ero . Igwete g̃a ei ojohupe : — Ma'g̃a po ti oho Tupana'ga pyri yvagi pe nehẽ naerũ ?
41010036	gara pe		— Gara pe pepota naerũ ? ei ga g̃a pe .
41010051	Gara		Igwete Jesus'ga ei ga pe : — Gara nde erepota ? — Jesus , tajireha katu ti , ei ga ga pe .
41011003	Maraname		Po ti g̃a ei pe me : “ Maraname pe ikwaharavi a'ea ? ” , pe'ji ti g̃a pe : “ Nhandepojykaharete'ga ti togwereko'ã na'ẽ . Kotihĩ po ti ga imbuhura'javi avo nehẽ , ” pe'ji ti g̃a pe , ei ga g̃a pe .
41011005	Maranuhũrame		Pevove'g̃a g̃a ndepiagame e'i g̃a pe : — Maranuhũrame pe ikwaharavuhui ta'yra ?
41011028a	Ma'g̃a		Igwete g̃a euhui ga pe : — Ma'g̃a nde mbuhurukaruhu raji'i ? 
41011028b	Ma'g̃a		Ma'g̃a e'i nde ve : “ Emo'emo'ẽ ti g̃a mondovo jugwi ? ” ei g̃a Jesus'ga pe . Here javo ore ve , ei g̃a .
41011030	Ma'g̃a		Pe'ji ti ji ve a'ero : Ma'g̃a João Batistava'ea mbuhuruka g̃a mobatizavouka raikwehe ? ei ga . Tupana'ga yvagipeve'ga ombuhuruka ahe ? Ma'g̃a e'i ahe ve teremobatiza g̃a javo ? Yvyakotyve'ga ombuhuruka ahe naerũ ? ei ga . Pe'ji ti javo ji ve ! ei Jesus'ga g̃a pe .
41011031a	Marãi		Igwete g̃a nhombo'embo'ei upa . — Marãi po ti nhande a'ero nehẽ ? ei g̃a . Po ti nhande ei ga pe : “ Tupana'ga po ombuhuruka João Batistava'ea g̃a mobatizauka raikwehe ” , a'ero po ti Jesus'ga ei nhande ve nehẽ : 
41011031b	Maraname		“ Maraname pe ndaperoviarihu ahenhi'ig̃agwera naerũ ? ” e po ti ga nhande ve nehẽ , ei g̃a ojohupe .
41012009	Marã		Igwete Jesus'ga ei no : — Marã po ti ijara'ga rekoi a'ero nehẽ ? ei ga . Uhu po ti ga g̃a jukavo nehẽ gwa'yrava'ea repyga nehẽ , ei ga . Igwete ojipe'g̃a po ti ga g̃a mongoi g̃wemityma repiakatuharamo nehẽ , ei Jesus'ga g̃a pe .
41012015	Maranuhũrame		Jesus'ga okwahavipe reki g̃andeaporog̃itate'varuhua . — Maranuhũrame pe nhinhi'ig̃a mbote'varuhupotari ? ei ga g̃a pe . Peru itambere'ia moeda , ei ga .
41012016a	Ma'g̃a		Igwete g̃a heruri a'ero . — Pemombe'u kiro ji ve a'ero , ei ga g̃a pe . Ma'g̃a ra'angava agwa ? 
41012016b	Ma'g̃a		Ma'g̃a ndera g̃a okwatija inog̃a hehe ? ei ga . A'ero g̃a ei ga pe : — César'ga ra'angava , ei g̃a . Garera g̃a okwatija inog̃a hehe no , ei g̃a ga pe .
41012023	Ma'g̃a		Marã a'ero ? ei g̃a Jesus'ga pe . Ma'g̃a nembirekoa po ti kunhangwerava'ea rekoi nehẽ ahe kwerava'javame nehẽ ? A'ereki seteva'ea gwereko pa kunhangwerava'ea , ei g̃a ga pe .
41012028	manamo		Igwete judeus'g̃a mbo'ehara'ga ruri . G̃wendu ga g̃a Jesus'ga monhi'inhi'ig̃ame . “ Jesus'ga onhi'ĩkwepy katu reki g̃a , ” ei ga oyvyteri pe . Igwete ga ruri javo Jesus'ga pe : — Jesus , ei ga , manamo Tupana'ga remimbo'eagwera huvihavuhu joheva'ero ?
41012035	Marã		Igwete Jesus'ga g̃ajatykahavuhupeve'g̃a mbo'embo'ei okari pe g̃a mbojapyakavo . Igwete ga ei : — Pe'ji ji ve a'ero . Marã ahembo'ehara'g̃a ei Cristo'ga pe Tupana'ga remimbuhurukara'ga pe ga ko Daviva'ea rymyminoro javo ? ei Jesus'ga g̃a pe .
41012037	~		Daviva'ea e'i Cristo'ga pe jipojykaharete'ga a'ero , ei ga . Ga ko Daviva'ea rymymino'ga jate rũi naerũ , ei Jesus'ga onhimombe'gwovo g̃a pe g̃a mbojapyakavo . Oarõ hete g̃a ganhi'ig̃a a'ero onhimongyheteavo .
41013004a	maname		— Emombe'u ti ore ve , ei g̃a . Maname po ti g̃a nhandejatykahavuhua mondurundurupavi inog̃a nehẽ ? 
41013004b	Marãva'ea		Marãva'ea po ti Tupana'ga hepiukari na'ẽ ahemonhimomby'ava'ea nehẽ ira'agwe hekopavame nehẽ ? ei g̃a ga pe .
41014004	Maranuhũrame		A'ero jara'g̃a nhimonha'ngai hẽa rehe . — Maranuhũrame hẽa jigwaraiteheuhui nhandya rehe ? ei g̃a ojohupe .
41014006	Maranuhũrame		Emo Jesus'ga e'i g̃a pe : — Na hẽa rekoi jate . Maranuhũrame pe hẽa mbote'varuhu pota ? ei ga g̃a pe . A'ereki hẽa oko katu katu imbuhua ji ve , ei ga .
41014012	Mome		Kiro Jesus'ga remimbo'ehara'g̃a nduri Jesus'ga pyri . A'ereki judeus'g̃a oapouka kiro toryva — kiroki a'ea rupi g̃a o'u pão ndovuriva'ea . A'ea rupi jitehe judeus'g̃a ojuka cordeiros Páscoa rupiaramo ti'u javo . Cordeiros jukahava rupi garemimbo'ehara'g̃a nduri Jesus'ga pyri . Igwete g̃a ei ga pe : — Mome po ti ore hoi Páscoa rupiara imboavujikwea nde i'ui nehẽ ? ei g̃a ga pe .
41014014	Mome		Ga horame onga pype ti pe'ji onga jara'ga pe , ei ga . Pe'ji ti ga pe : “ Nhanembo'ehara'ga e'i nde ve : ‘ Mome i'ukava ruvi ? Ta'u ti mbatera pevo nhiremimbo'ehara'g̃a pavẽi , ’ ei ga nde ve . ” Peho ti javo ga pe a'ero , ei Jesus'ga g̃a pe .
41014060a	~		Igwete Caifás'ga po'ami ua g̃andovai pyteri pe . Igwete ga ei Jesus'ga pe : 
41014060b	Marãi		— Marãi nde a'ero ejihe g̃a imbojambojarame naerũ ? ei ga . Nerenhimombe'uuhui nde ekovo naerũ ? ei ga Jesus'ga pe .
41014063	~		Igwete Caifás'ga nhimboahihetei Jesus'ga nhi'ig̃a henduvame . Nurã ga imbotararagi opira onhimongouhu ga Tupana'ga'java'ero javo . Igwete ga ei jara'g̃a pe : — Kirupi tuhẽ ojipe'g̃a nemimombe'ua nhande ve . A'ereki ga tuhẽ e'iuhu ojive , ei ga .
41014064	Marã		Pehendu ko pe ganhi'ig̃a ko . Onhimongouhu ga Tupana'ga'java'ero , ei ga . Marã po ti nhande ga rerekoi naerũ ? Marãi pe ga pe ? ei ga jara'g̃a pe . Igwete g̃a epavi ga pe : — Oko te'varuhu tuhẽ ga . Tomano po ga hamo ! ei g̃a .
41015004	~		Igwete Pilatos'ga ea'javi ga pe : — Nerenhi'ig̃ihũ nde g̃a pe naerũ ? ei ga . Erehendu nde g̃anemimbojaruhua ejihe , ei ga Jesus'ga pe novĩa .
41015012	marã		Igwete Pilatos'ga ea'javi g̃a pe : — Oro ga — kiroki ga pe pe ei oreruvihavuhuhete'ga — marã po ti ji ga rerekoi nehẽ naerũ ?
41015014a	Maranuhũrame		— Maranuhũrame ti ji ga kutugukari naerũ ? 
41015014b	Marã		Marã tuhẽ garekote'varuhua naerũ ? ei Pilatos'ga g̃a pe . Igwaigwavete reki g̃a onhi'ig̃a mbuhuri ga pe a'ero . — Embovyruka tuhẽ ga .
41015034	Maraname		Três horas rupi jitehe Jesus'ga onhi'ig̃a mondoahyahivi Tupana'ga pe . — Eloí , Eloí , lemá sabactani ? ei ga . A'ea ko : “ Tupana , Tupana , ajiko hete ji nde rehe . Maraname nde pohiri ji hugwi ? ” A'ea Jesus'ga ei ga pe .
41016003	Ma'g̃a		Herohorame g̃a ei ojohupe : — Ma'g̃a po ti ope'a itauhua nhande ve nehẽ imoanhana jurukwara imongovo nehẽ ? ei g̃a . A'ereki ipohyi hete nhande ve , ei g̃a ojohupe novĩa .
42001018	Marã		— Marã po ti ji heroviari tayri'ga rehe nehẽ ? ei Zacariasva'ea . A'ereki ji jixava'e nhirembirekohẽa pavẽi , ei ahe .
42001034	ma		Kiro Mariava'ea ei : — Akwaimbae'g̃a ndajirerekoi ve , ei ahe Tupana'gapyrive'ga pe . Ma po ti ji puru'aro nehẽ naerũ ? ei ahe ga pe .
42001043	~		Nde ko jipojykaharete'ga yhẽa reki . Kiro po ti nde ga mbo'a nehẽ . A'ero nde huvihava . Jihi okoteheva'ea ko ji . Emo nde erejo jitehe ji repiaga ! ei ahe Mariava'ea pe onhimomby'avo .
42001066	~		Kiroki g̃a g̃wendu Zacariasva'ea mombe'ua tay'riva'ea mombe'ua no — g̃a nhaporemo ojapyaka hehe . A'ero g̃a ei : — Tayri'ga po ti oko huvihavuhuro a'ero nehẽ ! ei g̃a . A'ereki Tupana'ga popoakahetea oko tay'riva'ea rupi .
42002048	Maranameuhũ		Ga repiagame ga'yembora nhimomby'ahetei Joséva'ea pavẽi . — Pi'a , ei Jesus'ga yembora Jesus'ga pe . Maranameuhũ nde orepy'a momynhuhũi ? Ndavy'ari ji nderuva'ga pavẽi nde rekarame ! Momeuhũ ga ? oro'e ore nde ve .
42002049	Maraname		A'ero Jesus'ga ei ahe ve : — Maraname pe ji rekari ? Po ji rekoi avo jiruva'ga ronga pe hamo nhandejatykahavuhu pe . Avo Tupana'ga nhi'ig̃a rupi ji rekoi . Ndapekwahavi naerũ ? ei ga ahe ve .
42003007	Maraname		Kiro João Batistava'ea ruvi ongae'ỹi me ogwovo rio Jordão rembeyvyri . A'ero he'yjuhuve'g̃a nduri onhimono'ono'og̃uhũavo João Batistava'ea pyri tianemobatiza ti javo ahe ve . A'ero João Batistava'ea ei g̃a pe : — Tiruahũ pendeaporog̃ita ! Pe'euhu pe pejohupe pejikokatupotare'yma g̃waramo . Pe'e pe : “ Haite ! Xaho João Batista'ga pyri tianemobatiza ti ga . Nurã po ti Tupana'ga nonhimonha'ngaa'javi nhande rehe nehẽ . Ndahahyi po ti nhande ve a'ero nehẽ . ” Nahã pe pe'e , ei João Batistava'ea . Maraname pe euhui nanongarava'ea naerũ ? Pe tuhẽ penhimbo'e nava'ea rehe , ei João Batistava'ea g̃a pe .
42003010	Marã		João Batistava'ea renduvame g̃a ei ahe ve onhimongyavo : — Marã po ti ore rekokatui a'ero nehẽ ?
42003012	Marã		Kiro itambere'ia mono'ono'õhara'g̃a nduri João Batistava'ea pyri . Omono'og̃uhũ g̃a itambere'ia governo pe . G̃a uhu tianemobatiza ti João Batista'ga javo . — Nhanembo'eharamo emombe'u ore ve , ei g̃a ga pe . Marã po ti ore rekokatui a'ero nehẽ ? ei g̃a .
42003014a	~		Kiro soldados'g̃a nduri João Batistava'ea pyri no . Ahe ve g̃a ei : — Oro ore , 
42003014b	marã		marã po ti ore rekokatui nehẽ ? ei g̃a . A'ero ahe ei g̃a pe : — Tapepojykai ti ojipe'g̃a itambere'ia g̃a hugwi . Tapenupanupãi ti g̃a g̃aitambere'ia rerohoahae'yma nehẽ . Tape'ei ti ojipe'g̃a pe : “ Pembuhu ti ore ve itambere'ia . Po pe napembuhuri ore ve , a'ero po ti ore imbojari pe ndehe nehẽ . ” Tape'mbei ti javo nanongara pe g̃a mongyhyjiavo imbuhuruka pejive . Pejoryjory ti peitambere'ia rehe — kiroki a'ea penduvihava'g̃a imondoi pe me peporavykya repyra , ei ahe g̃a pe .
42004034	maranameuhũ		— Ah ! Jesus , Nazarépeva'ero , maranameuhũ nde ore avykyi ? e'i anhag̃a Jesus'ga pe . Ore mombapava nde ruri naerũ ? e'i Jesus'ga pe . Orokwaha ji . Ndehe ko pyryheteva'ero Tupana'ga remimbuhurukaramo , e'i anhag̃a Jesus'ga pe .
42004036	Maraname		Onhimomby'a pa g̃a hepiaga . A'ero g̃a ei ojohupe : — Maraname Jesus'ga popoakaruhuro javo ? A'ereki ga omondouka huvihavuhu'ga ja , ei g̃a . E'i ga anhag̃a pe pejipe'a ti javo . A'ero ijipe'ai tuhẽ reki g̃a hugwi , ei g̃a onhimomby'avo .
42005021a	Maranuhũ		Kiro judeus'g̃a mbo'ehara'g̃a noarõi Jesus'ga ea fariseus'g̃a pavẽi . — Maranuhũ po Jesus'ga naerũ ? ei g̃a ojohupe . Onhimongouhu ga Tupana'ga'java'ero ! ei g̃a . A'ereki Jesus'ga e'i nomyive'ga pe : “ Amombo ji nderekote'varuhua . ” Tupana'ga jate e'i a'ea , ei g̃a . A'ea po Jesus'ga nde'i hamo , ei g̃a .
42005021b	~		
42005022	Maranameuhũ		Jesus'ga ikwahahetei g̃a nhi'ig̃ame ojohupe . A'ero ga ei g̃a pe : — Maraname pe japyakauhui javo ? “ Maranameuhũ Jesus'ga euhui a'ea ? A'ereki ga Tupana'ga rũi . ” Nahã pe pe'e .
42005023	~		A'e ji nomyive'ga pe ko : Amombo ji nderekote'varuhua nde hugwi , ei Jesus'ga g̃a pe . Emo pe ndapehepiagi aherekote'varuhua mombora . A'ero pe ndaperoviari jipopoakara , ei ga g̃a pe . Po ji ei ga pe nehẽ : Epo'ã egwovo , a'ero po ti pe hepiagi gahoa nehẽ . A'ero po ti pe heroviari jipopoakara nehẽ .
42005030	Maranameuhũ		A'ero fariseus'g̃a ndopotari judeus'g̃a mbo'ehara'g̃a pavẽi . G̃ambo'ehara'g̃a ko fariseus'g̃a no . Fariseus'g̃a ei Jesus'ga remimbo'ehara'g̃a pe : — Maranameuhũ pe i'uuhui nanongara'g̃a pyri itambere'ia mono'õhara'g̃a pyri okote'varuhuve'g̃a pyri no ? ei g̃a .
42005033	Maraname		G̃a e'i ga pe : — Nane'ymi João Batista'ga remimbo'ehara'g̃a ndo'ui xanhi'ĩ ti Tupana'ga pe javo . Na jitehe fariseus'g̃a nemimbo'ehara'g̃a ndo'ui xanhi'ĩ ti Tupana'ga pe javo . Neremimbo'ehara'g̃a ki a'e te nane'ymi o'u reki . Maraname ore ja rũi g̃a ndekoi ? ei g̃a Jesus'ga pe .
42005034	~		A'ero Jesus'ga ei a'ea kwahavuka g̃a pe : — Kiro ji hẽarembirekoruama'ga mombe'ui pe me , ei Jesus'ga . Uhu hẽarembirekohava apiavo . A'ero g̃a i'ui gworygworyvamo ga rehe okovo ga pyri toryva rupi — kiroki g̃a ojikoty'a ga pavẽi . Po ahe nde'i te g̃a pe a'ero : “ Tape'ui ti . ” Ahe erame a'ea po g̃a ndokoi ahenhi'ig̃a rupi , ei Jesus'ga .
42006002	~		A'ero fariseus'g̃a ei g̃a pe : — Ymyahũ Moisésva'ea e'i ikwatija hako : “ Tapeporavykyi ti sábado rupi . ” Nahã ahe ei hako . Pe napehendukatui reki . A'ereki pe peporavyky ika'mbika'mbiga trigo sábado rupi , ei fariseus'g̃a g̃a pe .
42006009	Marã		A'ero Jesus'ga ei fariseus'g̃a pe judeus'g̃a mbo'ehara'g̃a pe no : — Ojipeji jate po ti ji ei pe me kiro . Pemombe'u ti ji ve . Marã nhande xako nhandeporavykye'yma rupi hamo ? Marãi Moisésva'ea rembikwatijara nhandeporavykye'yma mombe'gwovo sábado mombe'gwovo ? Pyry nhande imombyryvi ahe ve sábado rupi ? Marãi ? Pyry nhande nimombyryvi ahe ve sábado rupi ? Marãi ikwatijara ? Pyry nhande imbote'varuhui ahe ve sábado rupi ? Marãi ? Pyry nhande nimbote'varuhui ahe ve sábado rupi ? Marãi ikwatijara ? Pyry nhande nimomanoukari ahe sábado rupi ? Marãi ? Pyry nhande ahe moka'nhymbavi sábado rupi ? Marãi ikwatijara ? ei Jesus'ga . A'ea Jesus'ga ei g̃a pe tojapyaka katu ti g̃a javo .
42006032	~		— Po pe pearõ hete penhiarõheteve'g̃a jate , a'ero Tupana'ga ei pe me : “ Pe okote'varuhuve'g̃a ja reki . ” Nahã ga ei pe me . A'ereki okote'varuhuve'g̃a oarõ oarõheteve'g̃a jate , ei Jesus'ga .
42006033	~		— Po pe peko katu pejerekokatuve'g̃a pe jate , a'ero Tupana'ga ei pe me : “ Pe okote'varuhuve'g̃a ja . ” Nahã ga ei pe me . A'ereki okote'varuhuve'g̃a oko katu ojerekokatuve'g̃a pe jate , ei Jesus'ga .
42006034	~		— Po pe ei pejiyvyteri pe imondorame ojipe'g̃a pe : “ Aerẽ po ti g̃a imbuhuri nhande ve nehẽ no . ” Po pe ei na , a'ero Tupana'ga ei pe me : “ Pe okote'varuhuve'g̃a ja . ” Nahã ga ei pe me . A'ereki okote'varuhuve'g̃a omondo ojipe'g̃a pe okote'varuhuve'g̃a pe tombuhu ti g̃a nhande ve nehẽ no javo , ei Jesus'ga .
42006039	~		Kiro Jesus'ga g̃a mbo'ei ojo'java'ea pyvõ . A'ea pyvõ ga ei : — Po heakwagweve'ga gweroho ojipe'ga — kiroki ga ga ja ndohepiagi , a'ero po ti g̃a memei ohi ikwara pype nehẽ . A'ereki g̃a memei ndohepiagi , ei Jesus'ga .
42006041	Maranameuhũ		G̃a mbo'eavo Jesus'ga ei : — Ererekouhu nde ejikotyve'ga . A'ero nde ei ga pe : “ Hay'iuhua oko ndereakwari pe , ” ere nde . Maranameuhũ nde euhui a'ea ga pe ndokokatui ga javo ? Jihi a'e reki nde ve : Okyta reki oko ndereakwari pe , ei Jesus'ga . Nahã ji ei nde ve nde koji'i ereko te'varuhu ga hohe javo . Nde nderekwahavi reki ejekote'varuhua naerũ ? ei Jesus'ga .
42006042	Maranameuhũ		Maranameuhũ nde euhui ejikotyve'ga pe naerũ ? Tere'ei ti ga pe a'ero : “ Na ji hekyi hay'iuhua ndereakwara hugwi . ” Tere'ei ti nahã okyta repiage'ymame ejeakwara pype naerũ . A'ereki nde nderehepiakatui ve hekyita gareakwara hugwi okyta pytarame ejeakwari pe . Okokatu'ãva'ero ko nde ! A'ereki okyta rerekoe'ỹve'ga ja nde ere'e : “ Ji ndarekoi jireakwari pe , ” ere nde . Ehekyi na'ẽ ti okyta ejeakwara hugwi . A'ero po ti nde hepiakatui hekyita hay'iuhua gareakwara hugwi nehẽ , ei Jesus'ga .
42006046	~		Kiro Jesus'ga ei : — Pe'e pe ji ve : “ Ga ko nhandepojykaharetero . ” Nahã pe ji renoi novĩa . Emo pe ndapekoi nhinhi'ig̃a rupi , ei Jesus'ga .
42007024	Marãi		A'ero g̃a hoi javo katu João Batistava'ea pe . G̃a horẽ Jesus'ga ei pevove'g̃a pe he'yjuhuve'g̃a pe João Batistava'ea mombe'gwovo . Ga e'i : — Ymya'ĩ pe peho ongae'ỹi me . Pevo pe pehepia João Batista'ga . Marãi pe pejiyvyteri pe pea rupi pejigwovo garepiaga renonde ? Pe'e po pe : “ Xaho hepiaga nhungwava — kiroki okooko'iuhu yvytua remimbotarimova'ea rehe onhimbovavaguka yvytua pe . ” Pe ndape'ji tuhẽ reki a'ea . A'ereki João Batista'ga ko nhungwava ja rũi . Ga ndokondoko'iuhui ojipe'g̃a remimbotarimova'ea rehe . Ga ko onhimboita Tupana'ga rehe , ei Jesus'ga pevove'g̃a pe .
42007025	Marãi		— Marãi pe a'ero pejiyvyteri pe garepiaga renonde ? Pe'e po pe : “ Xaho ga repiaga — kiroki ga omongi tapy'ynhapipyryva . Gweroho pa po itambere'ia gapira . ” A'ea pe ndape'ei oji'i , ei Jesus'ga . A'ereki João Batista'ga ndokohetei mbatera rehe . Ji rendu ti ! João Batista'ga nomongi tapy'ynhapipyryva . Kiroki g̃a omongi ikatuheteva'ea — g̃ahã u huvihavuhu'g̃a nonga pype . He'yjuhu g̃ambatekatua no .
42007026	Marãi		— Marãi pe a'ero pejiyvyteri pe ? Pe'e po pe : “ Xaho Tupana'ga nhi'ig̃a mombe'uhara'ga repiaga . ” A'ea pe ekatui , ei Jesus'ga . Kiro ji ei pe me : João Batista'ga ko Tupana'ga nhi'ig̃a mombe'uhara'ga tuhẽ . Tupana'ga nhi'ig̃a mombe'uharuhu'ga jate rũi ko ga , ei Jesus'ga g̃a pe .
42007031a	Marã		— Marã po ti ji ei pe me ag̃wamova'ea pe a'ero nehẽ ? ei Jesus'ga . 
42007031b	gara		Gara ja pe ndekoi a'ero ? ei ga .
42007042	Manamo		Aerẽ g̃a ipo'rupavi herekoe'yma . Nurã g̃a ndogwerekoi ikwepykavamo . A'ereki ahã g̃a pe . Itambere'ia mondo'ãhara'ga oporogwety reki g̃a . Nurã ga ihypavi reki g̃aconta hugwi tapembuhura'javi ti itambere'ia ji ve a'ero javo , ei Jesus'ga imombe'gwovo . — Manamo g̃a ga arõhetei ? Manamo g̃a ga aroi'ĩ ? ei Jesus'ga Simão'ga pe .
42007049	Ma'g̃a		Kiroki g̃a oapy mesa pyri ga pavẽi — g̃a ei oyvyteri pe : “ Ma'g̃a Jesus'ga naerũ ? Maranuhũrame ga hẽarekote'varuhua mombori naerũ ? ” ei g̃a .
42008025a	~		G̃a pe Jesus'ga ei : — Ndapejikogi ji rehe naerũ ? ei ga . A'ero g̃a kyhyji onhimomby'avo javo ojohupe : 
42008025b	Marã		— Marã te ga rekoi naerũ ? Yvytua vehevi re po g̃wendu katu ganhi'ig̃a yhya pavẽi , ei g̃a .
42008028	~		Jesus'ga repiagame ga hapukai g̃wenypy'anduruga Jesus'ga rovai pyteri pe . Ga hapukajahivi javo : — Jesus ! ei ga . Terejori ji avykyavo Tupana'ga ra'yramo huvihavuhu'g̃ahoheve'ga ra'yramo ? ei ga Jesus'ga pe . A'e hete ji nde ve : Terembuhuri ti hahyva'ea ji ve .
42008030	Gara		Kiro Jesus'ga ei ga pe : — Gara nderera ? A'ero ga ei : — He'yjuhu . Nahã garera . A'ereki he'yjuhuva'ea anhag̃a opojyka ga .
42008045	Ma'g̃a		— Ma'g̃a opoko ji rehe ? ei Jesus'ga . A'ero g̃a epavi : — Ore rũi ! Ndoropokogi nde rehe , ei g̃a . — Nde mbotymboty pa g̃a nde atimana he'yive'g̃a ! Nde mbotyva g̃waramo g̃a pokogi nde rehe . Nahã Pedro'g̃a ei Jesus'ga pe ombo'ehara'ga pe .
42009009a	Maranuhũ		A'ero Herodes'ga ei : — Jesus'ga ko João Batistava'ea rũi . A'ereki ji Joãova'ea akag̃a momboruka ikwehe'i . Maranuhũ Jesus'ga naerũ ? Omombe'u g̃a ji ve garemimonhimomby'ava'ea . Tahepia ji gara'oa a'ero , ei ga . Herodes'ga gwepia pota hete Jesus'ga okovo .
42009009b	~		
42009018	Marãi		Aerẽ Jesus'ga hoi he'yjuhuve'g̃a hugwi . Ga jate ga nhi'ig̃i Tupana'ga pe . Ga nhi'ig̃ame garemimbo'ehara'g̃a oko ga pyri . G̃a pe ga ei : — Marãi g̃a ji ve jipi ?
42009020a	~		A'ero Jesus'ga ei g̃a pe : — Pehe , 
42009020b	marãi		marãi pe ji ve jipi ? A'ero Pedro'ga ei : — Nde ko Cristoramo Tupana'ga remimbuhurukaramo ereko .
42009025	~		— Ojipe'g̃a — kiroki g̃a e'i : “ Ndakoi ti ji Jesus'ga remimbo'eharamo tamono'ono'õ ti ji mbatera jijive javo ” — po g̃a imono'ono'ombavi mbatera ojive avo yvya koty , a'ero g̃a imono'ono'õtehei ojive novĩa ogwovo hahyva'ea ruvihava pype , ei Jesus'ga .
42009041a	Manameuhũ		A'ero Jesus'ga ei pevove'g̃a pe nhaporemo : — Ndapejikogiuhu pe ji rehe pejikote'varuhuavo . Pe ji mombitu pejijuva . Manameuhũ po ti pe jikogi ji rehe nehẽ naerũ ? ei Jesus'ga g̃a pe . A'ero Jesus'ga ei garuva'ga pe : — Eru ti ndera'yra'ga avo ji pyri .
42009041b	~		
42010025	Marã		Aerẽ judeus'g̃a mbo'ehara'ga o'ã Jesus'ga pyri . “ Tahepia ti Jesus'ga reaporog̃ita , ” ei ga oyvyteri pe . “ Mara'ngu po ti ga onhimbotegweteavouka ji ve ga nhi'ig̃ame nehẽ ? ” ei ga . A'ero ga ei Jesus'ga pe : — Marã po ti jipyryhetea hamo nehẽ ? A'ero po ti ji rekoi avuirama Tupana'ga pyri nehẽ , ei ga Jesus'ga pe ombo'ehara'ga pe .
42010026a	Marãi		A'ero Jesus'ga ei ga pe : — Marãi Moisésva'ea rembikwatijara ? 
42010026b	Marã		Marã nde imonhi'ig̃i aherembikwatijara ?
42010029	Ma'g̃a		Oyvyteri pe g̃ambo'ehara'ga ei : “ Po nhirenduve'g̃a ei ji mombe'gwovo hamo gaha okwaha hete javo ji ve hamo , ” ei ga oyvyteri pe . Nurã ga ei Jesus'ga pe : — “ Pearõ ti pejikotyve'g̃a , ” ei Moisésva'ea , ei ga . Ma'g̃a ko jikotyve'g̃a naerũ ? Ta'arõ ji g̃a a'ero , ei ga Jesus'ga pe .
42010036a	~		— Ejapyaka ti . 
42010036b	Manamo		Manamo trêsve'g̃a — kiroki g̃a gwepia imu'umu'umbyra'ga pea rupi — manamo g̃a gwereko katu ga gakotyva'ero ? ei Jesus'ga ga pe .
42011008	~		— A'e ji pe me , ei Jesus'ga . Pe pavẽi ojikoty'aro g̃waramo rũi ga vyri imondovo pe me . Pe porandupige'yma g̃waramo ga hugwi ga vyri imondopava penemimbotarimova'ea , ei Jesus'ga .
42011011	~		— Po penda'yra'ga ei pe me embuhu ji ve pira javo , a'ero mboja rũi po pe imondoi ga pe .
42011012	~		Po penda'yra'ga ei pe me embuhu ji ve hupi'a javo , a'ero jagwa'jyra rũi po pe imondoi ga pe .
42011013	~		— Ite'varuhue'ỹve'ga ja po pe pekwaha imondovo peja'yra'g̃a pe . Peko te'varuhu pe reki . Po pe g̃anduvamo pekwaha imondovo peja'yra'g̃a pe , a'ero koji'i penduvete'ga yvagipeve'ga pyryheteve'ga ikwahahetei gwa'uva mondovouka pe me pe poranduvame ga pe . Pyry hete gara'uva , ei Jesus'ga g̃a pe .
42011018	Marã		Po na jitehe Satanás'gapyriva'ea otavuka ojohupe , a'ero po ti inhomoka'nhymbavi jovai nehẽ no . Marã po ti Satanás'ga huvihava a'ero ojipyriva'ea ahana'javame nehẽ ? ei Jesus'ga g̃a pe . A'ea ji ei . A'ereki pe pe'e : “ Belzebu'ga Jesus'ga pokogi ojipyriva'ea mbojipe'auka ga pe . ” Nahã pe pe'e , ei Jesus'ga g̃a pe .
42011019	Ma'g̃a		— Ma'g̃a ombojipe'auka Satanás'gapyriva'ea pendeheve'g̃a pe naerũ ? ei Jesus'ga . Ndape'ji reki pe g̃a pe : “ Belzebu'ga ombojipe'auka g̃a pe . ” A'ea rũi pe ei , ei Jesus'ga . Po ga rũi g̃a poko ojipyriva'ea mbojipe'auka g̃a pe , a'ero ga rũi ji poko no , ei Jesus'ga . Tape'ei ti ji ve a'ero : “ Belzebu'ga Jesus'ga poko . ” Po pe'ji a'ea ji ve , a'ero po ti pendeheve'g̃a ete'varuhui pe me nehẽ no pe'mbe pe javo pe me nehẽ , ei Jesus'ga g̃a pe .
42012014	~		A'ero Jesus'ga ei ga pe : — Ji rũi ko ima'ẽharamo ahe ve .
42012017	Marã		Oyvyteri pe ga japyakai javo : “ Marã re po ti ji herekoi koapora a'ero nehẽ ? Mome po ti ji imondoi hepiakatuavo nehẽ imono'ono'og̃ame nehẽ ? ” ei ga ojapyaka .
42012020	~		— A'ero Tupana'ga ei ga pe : “ Kiro ypytunimo po ti nde manoi nehẽ ikwahave'ymuhũva'ero ! Oro nembatera po ti nehẽ naerũ ? — kiroki a'ea nde eremono'ono'og̃uhũ . A'ea po ti ojipe'ga gwereko nde manorame nehẽ , ” ei Tupana'ga ga pe , ei Jesus'ga imombe'gwovo .
42012024	~		— Pehepia te gwyra'ia corvos ikwahava . Notymi ojive corvos . Ndohetygi g̃wemityma i'gwovo a'ero . Nomono'og̃i mbatera opoitava ryrua pype aerẽ po ti ti'u javo . O'u reki corvos . A'ereki Tupana'ga ouka jupe . Pe me ga ei : “ Koji'i ji rekoi pe ndehe , ” ei Tupana'ga pe me . Nurã po ti ga imondoi pe me nehẽ no , ei Jesus'ga .
42012025	~		— Pe'ag̃ataruhu po pe javo : “ Koji'i po ji nhimomboakari hamo . Um meio metro po ti ji nhimomboakara'javi nehẽ . ” Nahã po pe ei . Pe'ag̃ataruhu po pe a'ea rehe javo novĩa . Napenhimomboakara'javi tuhẽ po ti pe nehẽ , ei Jesus'ga .
42012026	~		Nenhimomboakahava nonhimimi'i'i Tupana'ga pe . Pehe reki ndapekwahavi a'ea pejikovo . A'ero ti ojipea rehe tape'ag̃ataruhui no !
42012042	marã		A'ero Jesus'ga nhandepojykaharete'ga ei Pedro'ga pe : — Kiroki ga ombojikoguka opojykahara'ga pe ojihe gweaporog̃itakaturo — marã ga rekokatui ? ei Jesus'ga . Kiro po ti ji garekokatua mombe'ukatui pe me pe mbo'eavo ojo'java'ea pyvõ . Gwepia katu ga opojykahara'ga mbatera , ei Jesus'ga . Ga pe gapojykahara'ga ei a'ero ohorame : “ Nde po ti jipyrive'g̃a ndepiakatuharamo . Ema'ẽ ti nhimbatera g̃a pe g̃andetakwera ja jipi to'u ti g̃a javo . ” Nahã ga ei ojipyrive'ga pe ogwovo .
42012049	~		— Ajo ji yvya koty jitekovo tamboukwaha yvyakotyve'g̃a ndeaporog̃ita javo . Po kiro g̃andeaporog̃ita ji amboukwaha ojikwe ramo . A'ereki nahã jiporavykyhava , ei Jesus'ga .
42012056	Maranameuhũ		Pe pehepia yvaga ikwahava aerẽva'ea . Nurã pe ei : “ Aerẽ po ti ikyri nehẽ . ” Pe pehepia avova'ea ikwahava aerẽva'ea . Nurã pe ei : “ Aerẽ po ti kwarahyahi nehẽ . ” A'ea pe pekwaha katu . — Emo imbaragwahave'ỹve'g̃a ja po pe reki . Pehepia tehe pe ojipeva'ea ag̃wamova'ea — kiroki a'ea ikwahavuka aerẽva'ea . Emo pe napembaragwahavi reki aerẽva'ea rehe , ei Jesus'ga g̃a pe . Pe ko ahemoandyandyiva'ero ! ei Jesus'ga . Maranameuhũ pe napembaragwahavi ag̃wamova'ea rehe nhinhi'ig̃a renduvame ! Onhimiva'ea nhinhi'ig̃a pe me naerũ ?
42012057	Maranameuhũ		— Pe tuhẽ pekwaha hamo ! ei Jesus'ga . Maranameuhũ pe napendeaporog̃itakatui naerũ ikwahave'yma ? Pekwaha ti ! ei Jesus'ga .
42013004	~		— O'a onga jo'ajo'ara Jerusalémmeva'ea rehe dezoitova'ea rehe ahe jukavo Siloépeve'g̃a gwyri pe . Pe'e po pe pejiyvyteri pe : “ Tiruahũ dezoitova'ea ojipe'g̃a hohe Jerusalémmeve'g̃a hohe . Nurã ahe rehe onga jo'ajo'ara ari . ” A'ea po pe ei naerũ ?
42013007	~		A'ero ga ei g̃wemitymipyra repiakatuhara'ga pe : “ Três anos imbokwara'ara'ari ji rujirurame avo heka figo figueira rehe . Ahã reki . Eha ti a'ero . A'ereki o'ã novĩa yvya po'ruavo , ” ei ga .
42013015	~		A'ero Jesus'ga nhandepojykaharete'ga ei ijara'ga pe ipypeve'g̃a pe no : — Pe'e pe ji ve : “ Oko te'varuhu ga . A'ereki ga oporavyky sábado rupi . ” Nahã pe ei ji ve , ei Jesus'ga . Pehe reki okokatu'ãva'ero peko . Pe nhaporemo peporavyky sábado rupi no ! A'ereki sábado rupi pembopiro'y penhenymbava boi burro reheve hapyja hugwi herogwovo y pe imboy'gwovo .
42013018a	Marã		Ojo'java'ea pyvõ Jesus'ga g̃a mbo'ei . A'ero ga ei : — Marã hekoi kiro yvyakotyve'g̃a pe g̃a erame Tupana'ga nhanderuvihavuhuhetero oko javo ? A'ea rehe po ti ji pe mbo'ei ikwahavuka pe me imombe'gwovo a'ea'java'ea , ei Jesus'ga .
42013018b	~		
42013020	Marã		Ojipea pyvõ ojo'java'ea pyvõ Jesus'ga g̃a mbo'ei . A'ero ga ei : — Marã hekoi kiro yvyakotyve'g̃a pe g̃a erame Tupana'ga nhanderuvihavuhuhetero oko javo ? A'ea rehe po ti ji pe mbo'ei ikwahavuka pe me imombe'gwovo a'ea'java'ea , ei ga .
42013025	~		— Aerẽ po ti Tupana'ga po'ami hovapytyma porta nehẽ . Po pe ami mytu'ẽ me a'ea rupi , a'ero po ti pe kwapekwari porta rehe novĩa nehẽ . A'ero po ti pe ei nehẽ : “ Ehovapytymba'vo ti porta ore ve orepojykaharetero . ” — A'ero po ti ga ei pe me nehẽ : “ Nahovapytymba'vogi po ti ji pe me nehẽ . Peko pe ambotehero ji hugwi pejikoangave'yma jireheva'ero , ” e po ti ga nehẽ .
42014005	~		G̃a pe Jesus'ga ei : — Erereko po nde jumento . Boi po nde erereko . Po nerenymbava ihiri ikwaruhua pype , a'ero po kotihĩ nde ipyhygi enhenymbava henohema jugwi sábado rupi . Nahã nde enhenymbava rereko katu . A'ereki pyry nerenymbava nde ve . A'ea Jesus'ga ei fariseus'g̃a pe judeus'g̃a mbo'ehara'g̃a pe no pyry ji itetirũave'ga pokogi sábado rupi no javo .
42014028	Marã		— Po peapo pota onga jo'ara , a'ero pe peapyna'ẽi pejapyakakatuavo hehe . Pejiyvyteri pe pe ei nehẽ : “ Marã ? Ohy re po ti hehe nhiitambere'ia ikwepykavamo ji japorame nehẽ ? Marã ? Ndohygi po ti nhiitambere'ia hehe ikwepykavamo nehẽ ? ” A'ea pe ei pejapyakakatuavo ikwahava . Ihygame jate po ti pe japoi nehẽ , ei Jesus'ga .
42014031	~		— Po huvihavuhu'ga oho pota ojipe'g̃a nduvihavuhu'ga rovatiamo ga rurame otavuka ga pe , a'ero ga apyna'ẽi ojapyakakatuavo hehe . Oyvyteri pe ga ei nehẽ : — “ Nhipavẽive'g̃a ko he'yive'g̃a dez milve'g̃a soldados'g̃a . Emo vinte milve'g̃a soldados'g̃a ko gapavẽive'g̃a . Gapavẽive'g̃a he'yjuhu hete nhipavẽive'g̃a hohe reki . Marã po ti nhipavẽive'g̃a g̃a nderekoi g̃a novatiamo g̃a ndurame otavuka ji ve nehẽ ? Mara'ngu po ti g̃a g̃a jukavo nehẽ ? ” ei ga oyvyteri pe .
42014034	Marã		— Jukyra ko pyry . A'ereki omongo katu mbatera imonemukare'yma jupe . Pyry mbatera a'ero , ei Jesus'ga . Po jukyra ndapyryva'javi , marã po ti ahe imombyryva'javi jukyra a'ero nehẽ ? Ahe nombyryva'javi tuhẽ jukyra ! ei Jesus'ga .
42015004	~		— Po pe pereko penhenymbava cem ovelhas . Po ojipeji oka'nhy pe hugwi , ndapehoi re po pe heka naerũ ? Peheja po pe naerũ he'yiva'ea noventa e nove ovelhas ongae'ỹi me pejigwovo hekapige'yma ojipeji ika'nhymava'ea repiaga .
42015008	~		Kiro Jesus'ga imombe'ui ojipea . G̃a mbo'eavo ga ei : — Po kunhangwerahẽa gwereko itambere'ia dez moedas de prata , ei Jesus'ga . Po hẽa omoka'nhy ojipeji g̃wonga pype , a'ero po hẽa imondygi lamparina tahepia ti itambere'ia javo . Opehipehi katu po hẽa g̃wonga pype ytya mbojatyka itambere'ia rekapige'yma hepiaga , ei Jesus'ga .
42015026	Maraname		— Ojipyri ga ojipyrive'ga mbuhurukari javo ga pe : “ Maraname g̃a japoi toryva ? ” ei ga .
42015029	~		— A'ero ojihuvypyve'ga ei uva'ga pe : “ Ji rendu ti ! Imbokwara'ara'arame jihi aporavyky hete nde ve jitekovo . Nane'ymi nenhi'ig̃a rupi ji ako katu . Ji ve nde nerembuhuri'i'i xunhiva'ea cabrito . Poi nde nerembuhuri ji ve toapo ti ga toryva javo ojikoty'ave'g̃a pavẽi .
42016002	Garamo		— Imbateve'ga ombuhuruka ojipyrive'ga a'ero . Ga pe ga ei : “ Garamo nde rekouhui ? Nde mombe'u g̃a ji ve . Maraname nde jigwarai nhimbatera rehe ? Ekwatija ti ji ve imombe'gwovo enhimima'ẽa . Tahepia ji . Nde po ti ndereporavykya'javi ji ve hepiage'yma nhimbatera ji ve nehẽ , ” ei ga ga pe .
42016003	Marã		— A'ero gapyrive'ga ei oyvyteri pe : “ Marã po ti ji rekoi a'ero nehẽ ? Kiro po ti jiruvihava'ga ji mondohetei ojihugwi ji mboporavykya'jave'yma ojive nehẽ . Ndajipopoakari ji . Nurã ndahyvykoi ko pe . Naporanduva'uvi ji mbatera ojipe'g̃a hugwi . Marã po ti ji rekoi ipyhyga mbatera jijive nehẽ ? ” ei ga .
42016005	Maramomi		— A'ero g̃a mbojopy'rupy'ruavo ga g̃a mbuhupavukari ojipyri — kiroki g̃a ndokwepygi ve garuvihava'ga pe . Urypyve'ga rurame ga ei ga pe : “ Maramomi nde nderekwepygi ve jiruvihava'ga pe ? ” ei ga .
42016007	Maramomi		— Ojipe'ga pe ga ei ga rurame : “ Maramomi nderekwepygi ve jiruvihava'ga pe ? ” — A'ero ga ei ga pe : “ He'yiva'ea ha'ynha cem alqueires de trigo . ” — A'ero gapyrive'ga ei ga pe : “ Koro neconta ikwatijara . Haite ! Eapy ti ikwatijara'java he'yiva'ea rerojijyita . Ndahe'yiva'ea oitenta alqueires jate ti ekwatija . A'ea po ti nde ikwepygi ga pe nehẽ , ” ei ga . A'ero a'ea ga ikwatijari .
42016011	~		Po pe ndapepo'rukatui yvyakotyva'ea penhiitambere'ia , a'ero po ti Tupana'ga nomondoi oapoa pyryheteva'ea yvagipeva'ea pe me nehẽ topo'ruyme ti g̃a javo .
42016012	~		Po pe ndapehepiakatui aheapoa ahe ve ahe mbojikoge'yma ojihe , a'ero po ti Tupana'ga nomondoi peapoa pe me nehẽ , ei Jesus'ga .
42017007	~		Kiro Jesus'ga ei : — Po pepyrive'ga gwyvykoi ko pe oporavykyavo . Po ga penenymbava repia katu ovelhas repia katu oporavykyavo . Ga rurame onga pe oporavykyhava hugwi pe ndape'ei ga pe : “ Haite ! Herejo eapyga mesa pyri . E'u ti . ” Pe ndape'ei na ga pe .
42017017	Ma		Nurã Jesus'ga ei : — Nhandegwyripeve'ga rũi — gaha jate ga jivyri ji pyri gworygworyvamo Tupana'ga rehe ga mboheteavo . Amombi ji dezve'g̃a jagwa g̃a hugwi . Ma jara'g̃a naerũ , noveve'g̃a judeus'g̃a ? Po g̃a jivyri Tupana'ga mboheteavo hamo !
42017018	~		
42017020	Maname		Aerẽ fariseus'g̃a ei Jesus'ga pe : — Maname po ti Tupana'ga oko nhanderuvihavuhuhetero avo yvya koty nehẽ ? A'ero Jesus'ga ei g̃a pe : — Ndiukwahavi Tupana'ga rekorame huvihavuhuhetero yvya koty nehẽ .
42017037	Mome		A'ero Jesus'ga remimbo'ehara'g̃a ei ga pe : — Nhandepojykaharetero emombe'u ti ore ve . Mome po ti nanongara nehẽ ? A'ero Jesus'ga ei g̃a pe : — Jukwaha po ti nehẽ . Ahe manorame po ti huruvua onhimongy ahera'oa pyri nehẽ ti'u javo . A'ea Jesus'ga ei na jitehe po ti jukwaha ji rura'javame nehẽ javo .
42018018	Marãva'ea		A'ero huvihava'ga ei Jesus'ga pe ombo'ehara'ga pe : — Marãva'ea rupi pyryva'ea rupi po ti ji rekoi nehẽ jirekoag̃wamamo Tupana'ga pyri avuirama nehẽ ? ei ga Jesus'ga pe .
42018019	Maraname		A'ero Jesus'ga ei ga pe : — Maraname nde ei pyryva'ea rehe ? Tupana'ga nhi'ig̃a jate ko pyry , ei Jesus'ga .
42018026	Ma'g̃a		A'ero garenduve'g̃a ei : — Ma'g̃a po ti oho Tupana'ga pyri yvagi pe nehẽ naerũ ?
42018036	Maraname		G̃wendu ga he'yive'g̃a kwavame onhipyvõ onhimongyavo . A'ero ga ei : — Maraname g̃a kwag̃akwavi ?
42018041	Marã		— Marã po ti ji nde rerekoi nehẽ ? Gara nde erepota ? A'ero ga ei : — Ji mboheakwa katu jipojykaharetero , ei ga .
42019007	Maranameuhũ		A'ea ojipe'g̃a ndopotaruhui onhimongyavo . A'ero g̃a ei : — Maranameuhũ okote'varuhuve'ga ronga pype Jesus'ga oki opytapota pevo ?
42019023	Maraname		Maraname nde neremondoi nhiitambere'ia ikwepykara'g̃a pe banco pype ? A'ero imbuhu'rag̃irẽ ojipe'g̃a pe po g̃a ombuhu koji'iva'ea nde ve ramo . Nahã po nde herekoi nhiitambere'ia jirakykweri ramo . A'ero jirura'javame po ji ipyhyga'javi nde hugwi nhiitambere'ia koji'iva'ea reheve ramo , ” ei ga ojipyrive'ga pe , ei Jesus'ga .
42019031	Maraname		Po ti g̃a ei pe me nehẽ : “ Maraname pe ikwaharavi ? ” Po g̃a ei na , a'ero ti pe'ji g̃a pe : “ Gaha — kiroki ga pe nhande ei nhandepojykaharete'ga — gaha e'i : ‘ Tareko'ã ti ji taho ti ji i'arimo javo ’ . ” Nahã ti pe'ji g̃a pe imbuhuruka , ei Jesus'ga g̃a pe .
42019033	Maraname		G̃a jumentinho kwaharavame ijara'g̃a g̃a ndepiagi . A'ero ijara'g̃a ei : — Maraname pe ikwaharavi ta'yra ?
42020002a	Ma'g̃a		Jesus'ga pe g̃a ei : — Emombe'u ti ore ve . Ma'g̃a nde mbuhurukaruhu avo nahanahã ti eko javo ? 
42020002b	Ma'g̃a		Ma'g̃a e'i a'ea nde ve ? ei g̃a Jesus'ga pe .
42020005a	~		A'ero g̃a eg̃a'ei ojohupe : — Po ti nhande ei : Tupana'ga ombuhuruka ahe , a'ero po ti Jesus'ga ei nhande ve nehẽ : 
42020005b	Maraname		“ Maraname pe ndaperoviari João Batistava'ea nhi'ig̃agwera naerũ ? ” Nahã po ti Jesus'ga ei nhande ve nehẽ .
42020013	Marã		— A'ero kohoa jara'ga ei : “ Marã po ti ji nhiremitymipyra repiakatuhara'g̃a nderekoi ? Amondo po ti ji jira'yra'ga g̃a pyri nhiremia'nguhete'ga nehẽ . Po ti g̃a ga rerekokatui imondovo ga pe ga repiagame nehẽ , ” ei ga gwa'yra'ga mondovo novĩa .
42020015	Marã		— A'ero g̃a gara'yra'ga mombori kohoa hugwi ga jukavo , ei Jesus'ga imombe'gwovo . Marã po ti kohoa jara'ga g̃a nderekoi a'ero nehẽ ?
42020017	~		G̃a ndepiaheteavo Jesus'ga ei g̃a pe : — Nahã tuhẽ po ti nehẽ . Tupana'ga rembikwatijarukara e'i : “ Onga apohara'g̃a japorame onga ita apopyra hepiagi ojipeji ita . A'ea g̃a imombori ipo'rue'yma tiruahũ javo jupe . Aerẽ akoja jitehe hekoi huvihavamo jara hohe opyryhetero onga pyhykatuavo . ” A'ea ikwatijaripyra e'i , ei Jesus'ga oarõe'yma mombe'gwovo g̃a pe .
42020023	~		Ojohupe g̃a ei : — “ Tapemondoi ti César'ga pe , ” e po ti ga nhande ve nehẽ hamo , ei g̃a ojohupe . A'ero po ti nhande ga'eagwera mombe'ui César'ga pe nehẽ . A'ero po ti César'ga onhimonha'nga ga rehe nehẽ , ei g̃a ojohupe . Jesus'ga ombaragwaha omoandyandyipotara rehe . Nurã ga ei g̃a pe :
42020024a	Ma'g̃a		— Pehepiuka ti ji ve itambere'ia moeda . A'ero g̃a hepiukari ga pe . A'ero ga ei : — Ma'g̃a ra'angava hehe ? 
42020024b	Ma'g̃a		Ma'g̃a ndera g̃a okwatija inog̃a hehe ? ei Jesus'ga . A'ero g̃a ei : — César'ga ra'angava . Garera tuhẽ g̃a okwatija inog̃a hehe .
42020033	Ma'g̃a		— Marã po ti a'ero nehẽ ? ei g̃a Jesus'ga pe . Omanove'g̃a mbogweravame po ti Tupana'ga seteva'ea mbogweravi kunhangwerava'ea reheve nehẽ . Ma'g̃a nembirekoro po kunhangwerava'ea rekoi nehẽ ahe kwerava'javame nehẽ ? A'ereki seteva'ea onhoirũva'ea hembireko kunhangwerava'ea pavẽi , ei g̃a . Emombe'u ti ore ve . Marã po ti a'ero nehẽ ? ei g̃a Jesus'ga pe . A'ea g̃a imombe'utehei heroviare'yma g̃waramo omanove'g̃a mbogwerahava .
42020041	Maraname		A'ero Jesus'ga ei g̃a pe : — He'yive'g̃a ei : “ Cristo'ga Tupana'ga remimbuhurukara'ga ko Daviva'ea rymyminoa . ” A'ea g̃a ei , ei Jesus'ga . Maraname g̃a ei a'ea ga pe ?
42020044	~		A'ea Daviva'ea ei imombe'gwovo Cristo'ga ko jipojykaharetero oko javo . Ga ko Daviva'ea rymymino'ga jate rũi naerũ , ei Jesus'ga onhimombe'gwovo g̃a pe g̃a mbojapyakavo .
42021007a	Maname		A'ero g̃a ei ga pe : — Orembo'eharamo emombe'u ore ve , ei g̃a Jesus'ga pe . Maname po ti g̃a imondurugi nhandejatykahavuhua nehẽ ? 
42021007b	Marãva'ea		Marãva'ea po ti Tupana'ga hepiukari na'ẽ ahemonhimomby'ava'ea nehẽ ikwahavuka nhande ve nehẽ ? A'ero po ti nhande ikwahavi imondurug̃werĩhava po ti kiro javo , ei g̃a .
42022009	Mome		A'ero g̃a ei ga pe : — Mome po ti ore hoi mbatera mboavujikwea nehẽ ?
42022011	Mome		Pe'ji ti onga jara'ga pe : “ Nhanembo'ehara'ga ei nde ve : ‘ Mome po hyrua ruvi ? Ta'u ti mbatera ipype nhiremimbo'ehara'g̃a pavẽi Páscoa rupi , ’ ei nhanembo'ehara'ga nde ve . ” A'ea ti pe'ji ga pe , ei Jesus'ga .
42022027	Manamo		Manamo g̃a johe ? ei Jesus'ga . Mara'ngu po pe javo : “ Kiroki ga oapy na'ẽ i'gwovo mbatera ojipyrive'g̃a imboavujikwerirẽ ga pe ” ? Mara'ngu po pe javo : “ Kiroki ga omboavujikwe mbatera imondovo mesa rehe to'u na'ẽ ojipe'g̃a aerẽ jihi javo ” ? Marãi pe ? ei Jesus'ga . Manamo g̃a johe ? — Jihi amombe'u pe me : Gaha — kiroki ga oapy i'gwovo na'ẽ — gaha oko g̃a hohe pa . Na tuhẽ . Jihi ako penduvihavamo . Emo pepyrive'ga ja reki ji pe pokogi , ei Jesus'ga .
42022046	Maraname		A'ero ga ei g̃a pe : — Maraname pe kiri ? Pevy ti penhinhi'ig̃a Tupana'ga pe . Pe'ji ti ga pe : “ Ore poko ti torokote'varuhupotaryme ti . ” Nahã ti pe'ji Tupana'ga pe , ei Jesus'ga g̃a pe .
42022064	Ma'g̃a		Tohepiagyme ti ga javo g̃a ga reakwapygi . A'ero garova nupãrame g̃a ei ga pe : — Eko ti Tupana'ga nhi'ig̃a mombe'uhara'ga ja . Emombe'u ti mbatera ore ve a'ero . Ma'g̃a nde nupã ?
42022071	~		A'ero g̃a ei ojohupe : — Kirupi ojipe'g̃a nemimbojara Jesus'ga rehe a'ero ! Ore tuhẽ ga rendu ko . Ga e'i ji Tupana'ga ra'yramo ako javo , ei g̃a ojohupe .
42023022a	Maranameuhũ		Mokõi Pilatos'ga onhi'ig̃ipe g̃a pe . Kiro ga ea'javi : — Maranameuhũ naerũ ! 
42023022b	gara		Gara garekote'varuhua naerũ ? Ndojari ga rehe , a'e ji pe me ko . Tojukayme ti ahe Jesus'ga . A'ereki ga pyry . Nurã po ti ji ndajukaukari ga nehẽ . Anupanupãuka po ti ji ga mbo'eavo nehẽ tokote'varuhua'javyme ti ga nehẽ javo . A'ero po ti ji ga mohemukari nehẽ , ei ga .
42023031	~		Po ag̃wamo ji ve okopyryva'ea pe turi hahyva'ea , a'ero kaitu po ti hahyheteva'ea ruri pe me penda'yra'g̃a pe nehẽ no , ei Jesus'ga kunhangwera'g̃a pe .
42024005	~		A'ero kunhangwera'g̃a nhova'apỹhetei g̃andovai pyteri pe okyhyjiavo g̃waramo . A'ero g̃a ei kunhangwera'g̃a pe : — Po pe ndapehekari okojive'ga omanove'g̃a nongai pe hamo .
42024017	Gara rehe		Kiro Jesus'ga ei g̃a pe : — Gara rehe pe nhonhi'ĩpondekwavi pejigwovo ve pea rupi pevy'are'yma ? ei Jesus'ga . A'ero g̃a pytai .
42024019	Gara pe		— Gara pe pe ei ? ei Jesus'ga . Ombaragwahave'yma ga rehe g̃a ei : — Tiruahũva'ea Jesusva'ea pe Nazarépeva'ea pe , ei g̃a . Jesusva'ea ko Tupana'ga nhi'ig̃a mombe'uharava'ea , ei g̃a . Ipopoaka hete ahe japovo ahemonhimomby'ava'ea nhandegwyripeve'g̃a mbo'eavo Tupana'ga nhi'ig̃a rehe . Jukwaha a'ero Tupana'ga nhimohema ahe rehe . Horyory nhandegwyripeve'g̃a ahe rehe no ga ipopoaka hete javo .
42024025	~		— Ikwahave'ymuhũva'ero pe ndaperoviapapotari Tupana'ga nhi'ig̃a mombe'uharava'ea nhi'ig̃a , ei Jesus'ga mokonha'g̃a pe .
42024038a	Maraname		A'ero Jesus'ga ei g̃a pe : — Maraname pepy'a oko tehe ? A'ero pe kyhyjihetei . 
42024038b	Maraname		Maraname pe ndaperoviari ? “ Mara'ngu po Jesus'ga tuhẽ ? ” pe'e pe pejiyvyteri pe , ei Jesus'ga g̃a pe .
43001019	Mome		Igwete judeus'g̃a nduvihava'g̃a g̃a mbuhurukari ojipyri mbatera kwava'ẽhara'g̃a — g̃a okwava'ẽ mbatera Tupana'ga pe jipi . Igwete g̃a ei g̃a pe g̃apokohara'g̃a pe no levitas'g̃a pe . G̃a pe — g̃a ko fariseus'g̃a — g̃a pe judeus'g̃a nduvihava'g̃a ei : — Peho ti João Batista'ga pyri tonhimombe'u ti ga pe me nehẽ , ei g̃a g̃a pe . A'ero g̃a hoi cidade de Jerusalém hugwi ogwovo João Batistava'ea pyri — perope ahe g̃a mobatiza paranahũa aherovai Jordão aherovai . Cidade de Betânia ira'agwe te jugwi . Pevo g̃a hoi javo Joãova'ea pe . — Mome ahe nde ? ei g̃a ahe ve . Enhimombe'u ti ore ve torokwaha ti nde , ei g̃a . Ahe ni'mbei g̃a pe a'ero . Onhimombe'u katu ahe g̃a pe tajikwaha ti g̃a javo . — Ji ko ga rũi — kiroki ga pe Tupana'ga e'i : “ Amondo po ti ga yvyakotyve'g̃a pyri g̃anduvihavuhuhetero nehẽ Cristo'ga , ” ei ga . Ji ko ga rũi , ei ahe . — Marã naerũ ? ei g̃a ahe ve . Nde po Eliasva'ea ekwerava ejyvya hugwi ? ei g̃a . — Ji ko ahe rũi , ei ahe . — Nde ereko Tupana'ga nhi'ig̃a mombe'uharamo a'ero — kiroki ga Moisésva'ea omombe'u hako uhu ti ga javo hako ? ei g̃a ahe ve . — A'ea rũi ko ji , ei ahe . — Mome ahe nde naerũ ? Enhimombe'u ti ore ve toromombe'u ti g̃a pe — kiroki g̃a ore mbuhu nde pyri , ei g̃a . Marã ti nde nhimombe'ui ore ve nehẽ ? ei g̃a ahe ve . — Pehendu ti nhinhi'ig̃a a'ero , ei ahe . Tupana'ga nhi'ig̃a mombe'uharava'ea Isaíasva'ea omombe'u nhog̃wenonde ojipe'ga rembi'eag̃wama hako , ei Joãova'ea . Nahã Isaíasva'ea ei hako : “ Ojipe'ga nhi'ig̃a po ti hahyahi ga erame g̃a mbo'eavo ongae'ỹi me nehẽ , ” ei ahe . “ E'i po ti ga g̃a pe : ‘ Pemboavujikwe ti pehea imbohupikatuavo huvihava'ga pe tuhu ti ga nhande pyri javo , ’ e po ti ga , ” ei Isaíasva'ea hako , ei ahe . Jihi ko a'ea , ei Joãova'ea onhimombe'gwovo g̃a pe . A'eahy ji javo ojipe'g̃a pe : “ Penhimboavujikwe ti pejipohia pejikote'varuhua hugwi tuhu ti nhandepojykaharete'ga nhande pyri javo , ” a'e ji , ei Joãova'ea onhimombe'gwovo g̃a pe . A'ero g̃a ei ahe ve : — Marã a'ero ? Nahã nde ei ore ve : “ Ji ko Cristo'ga rũi Tupana'ga remimbuhurukara'ga rũi , ” ere ko nde , ei g̃a . “ Eliasva'ea rũi ko ji no , ” ere ko nde , ei g̃a . “ Ji ko akoja'ga rũi Tupana'ga nhi'ig̃a mombe'uhara'ga rũi , ” ere ko nde ore ve , ei g̃a . Maranuhũrame nde okoteheva'ero g̃a mobatizai naerũ ? ei g̃a Joãova'ea pe . — Jihi amobatiza g̃a yhya pyvõ jipi , ei ahe . Pepyteri pe ojipe'ga ami okovo . Emo pe ndapekwahavi ga , ei ahe g̃a pe . Gaha po ti oko pe pyri huvihavuhuhetero nehẽ , ei ahe . Huvihavuhu hete tuhẽ ga , ei ahe . Ji ki a'e te okoteheva'ea , ei Joãova'ea g̃a pe .
43001021	Marã		— Marã naerũ ? ei g̃a ahe ve . Nde po Eliasva'ea ekwerava ejyvya hugwi ?
43001022a	mome		— A'ea rũi ko ji , ei ahe . — Mome ahe nde naerũ ? Enhimombe'u ti ore ve toromombe'u ti g̃a pe — kiroki g̃a ore mbuhu nde pyri , ei g̃a . 
43001022b	Marã		Marã ti nde nhimombe'ui ore ve nehẽ ? ei g̃a ahe ve . — Pehendu ti nhinhi'ig̃a a'ero , ei ahe . Tupana'ga nhi'ig̃a mombe'uharava'ea Isaíasva'ea omombe'u nhog̃wenonde ojipe'ga rembi'eag̃wama hako , ei Joãova'ea . Nahã Isaíasva'ea ei hako : “ Ojipe'ga nhi'ig̃a po ti hahyahi ga erame g̃a mbo'eavo ongae'ỹi me nehẽ , ” ei ahe . “ E'i po ti ga g̃a pe : ‘ Pemboavujikwe ti pehea imbohupikatuavo huvihava'ga pe tuhu ti ga nhande pyri javo , ’ e po ti ga , ” ei Isaíasva'ea hako , ei ahe . Jihi ko a'ea , ei Joãova'ea onhimombe'gwovo g̃a pe . A'eahy ji javo ojipe'g̃a pe : “ Penhimboavujikwe ti pejipohia pejikote'varuhua hugwi tuhu ti nhandepojykaharete'ga nhande pyri javo , ” a'e ji , ei Joãova'ea onhimombe'gwovo g̃a pe . A'ero g̃a ei ahe ve : — Marã a'ero ? Nahã nde ei ore ve : “ Ji ko Cristo'ga rũi Tupana'ga remimbuhurukara'ga rũi , ” ere ko nde , ei g̃a . “ Eliasva'ea rũi ko ji no , ” ere ko nde , ei g̃a . “ Ji ko akoja'ga rũi Tupana'ga nhi'ig̃a mombe'uhara'ga rũi , ” ere ko nde ore ve , ei g̃a .
43001025	Maranuhũrame		Maranuhũrame nde okoteheva'ero g̃a mobatizai naerũ ? ei g̃a Joãova'ea pe . 
43001038a	gara		Igwete Jesus'ga jirovagi g̃a ndepiaga gweviri . — Gara ? ei ga . 
43001038b	mome		— Mome nde ruvi ? ei g̃a ga pe . — He pejijo hepiaga , ei ga g̃a pe . A'ero g̃a hoi ga rupi garuhava repiaga . Ka'aru quatro horas rupi g̃a hoi . Igwete g̃a nhomonhi'inhi'ig̃i upa kwara hoa rupi .
43001046	~		— Nazaré ! ei Natanael'ga . Imombyryva'ea nduri tuhẽ pea hugwi , ei ga ga pe . — Herejo xaho ji rupi a'ero terehepia ti ga , ei Filipe'ga ga pe .
43001048	Marã		— Marã nde ikwahavi jireaporog̃ita naerũ ? ei Natanael'ga ga pe . A'ero Jesus'ga ei ga pe : — Irupe ko nde rekoi oji'i novĩa , ei ga . Filipe'ga ea renonde nde ve ji orohepia reki . Figueira ag̃i pe nde reni , ei Jesus'ga ga pe .
43002004	Maraname		— Maraname nde ei ji ve kiro a'ea rehe ? ei ga ahe ve . A'ereki ndohoi ve hepiukara apiavo . Ag̃wamo rũi po ti ji hepiukapavi Tupana'ga popoakara g̃a pe nehẽ , ei ga o'yembora pe .
43002018a	~		Kiro judeus'g̃a nduvihava'g̃a nduri javo Jesus'ga pe a'ero . 
43002018b	Ma'g̃a		— Ma'g̃a nde mbuhurukaruhu g̃a mo'ẽukarag̃wama avo hugwi ? ei g̃a . Po Tupana'ga nde mbuhurukari , a'ero po ti nde hepiukari gapopoakara ore ve ahemonhimomby'ava'ea japovo , ei g̃a . A'ero po ti ore nde reroviari nehẽ Tupana'ga tuhẽ ga mbuhuruka javo , ei g̃a Jesus'ga pe .
43003004	Marã		Igwete Nicodemos'ga ei a'ero : — Marã po jyvuakave'g̃a jihuvi naerũ ? ei ga . Maranuhũ po g̃a kia'javi oy'g̃a yvyteri pe o'ara'java naerũ ? ei ga Jesus'ga pe .
43003009	Maranuhũ		— Maranuhũ nanongara ? ei Nicodemos'ga . Ndakwahavi ji a'ea , ei ga ga pe .
43003012	~		Yvyakotyva'ea ji amombe'u pe me . Emo pe ndaperoviari , ei ga . Ndaperoviari kaitu po ti pe nhinhi'ig̃a nehẽ ji imombe'urame yvagipeva'ea pe me nehẽ , ei ga Nicodemos'ga pe .
43004009	Garamo		— Garamo judeuramo nde euhui ji ve embuhu yhya javo ji ve ? Ji ki a'e te Samariapeva'ea , ei hẽa ga pe . ( A'ereki judeus'g̃a ndojihe'ari Samariapeve'g̃a ndehe g̃a arõe'yma . )
43004011	Ma		A'ero hẽa ei ga pe : — Ndererekoi reki nde ijarahava , ei hẽa . Irupehu yhya reni ykwara pype . Ma hugwi nde herekoi yhya a'ero ahemongohara ? ei hẽa ga pe .
43004027a	Maraname		Nanime Jesus'ga remimbo'ehara'g̃a jivyri cidade hugwi ua ga pyri . Igwete g̃a nhimomby'ai ga repiaga hẽa monhi'ig̃ame . A'ereki judeus'g̃a mbo'ehara'g̃a nonhi'ig̃i kunhangwera'g̃a pe jipi . A'ero g̃a nhimomby'ai Jesus'ga repiaga . G̃a nde'i reki ga pe : “ Maraname nde nhi'ig̃uhũi hẽa pe ? ” nde'i g̃a . 
43004027b	gara		“ Gara nde erepota hẽa hugwi ? ” A'ea g̃a nde'i Jesus'ga pe .
43005012	Ma'g̃a		— Ma'g̃a e'iuhu nde ve naerũ herohoukarag̃wama ? ei g̃a ga pe .
43005044	~		Pyry pe me pe nhomboheteheteuhui a . Pe ndapekoi reki Tupana'ga remimbohetea rehe . Ga jate ko Tupanamo , ei ga . Emo pe ndape'ei : “ Xako katu ti Tupana'ga ti tianembohete . ” A'ea pe ndape'ei . Nurã tegwete pe me pejikoga ji rehe , ei ga g̃a pe .
43005047	~		Pe ndaperoviari reki ahenhi'ig̃a — kiroki a'ea ahe okwatija inog̃a . Nurã pe ndaperoviari tuhẽ nhinhi'ig̃a no , ei Jesus'ga g̃a pe .
43006005	Mome		Igwete Jesus'ga jovavuri he'yive'g̃a ndepiaga — kiroki g̃a u ga pyri okovo . A'ero ga ei Filipe'ga pe : — Mome po ti nhande ipyhygi mbatera akoja'g̃a nembi'uag̃wama nehẽ ? ei Jesus'ga ga pe .
43006009	~		— Avo tapihama'ga mbohapyrete cinco herekoi pães trigo'java'ea apopyra cevada apopyra , ei ga imombe'gwovo Jesus'ga pe . Dois ga pira'ia herekoi no . Emo mbohapyretero g̃waramo ndohygi tuhẽ g̃a ndehe nhaporemo , ei ga ga pe .
43006025	maname		Jesus'ga repiagame g̃a ei a'ero : — Jesus , maname nde ruri kokoty raji'i ? ei g̃a ga pe .
43006028	Marã		A'ero g̃a ei ga pe : — Marã po ti ore rekoi jipi nehẽ Tupana'ga remimbotarimova'ea rehe orokovo nehẽ ? ei g̃a .
43006030a	Marãva'ea		A'ero g̃a ei ga pe : — Marãva'ea po ti nde ereapo ore ve ore monhimomby'avo nehẽ ndereroviarag̃wama nehẽ ? ei g̃a Jesus'ga pe . 
43006030b	gara		Gara ti nde ereapo hepiuka ore ve nehẽ ? ei g̃a .
43006042	Maraname		Ga ko Jesus'ga rũi naerũ José'ga ra'yramo ? Orokwaha memei ore g̃a garuva'ga gayhẽa reheve , ei g̃a . Maraname te ga euhui naerũ : “ Ji ko ajy yvaga hugwi ikwehe ” ? ei g̃a .
43006052	Marã		Ganhi'ig̃a renduvame judeus'g̃a nduvihava'g̃a nhonhi'ig̃ayvari a'ero . — Marã po ti ga imbuhurukaruhui gwa'oa nhande ve nehẽ tape'u ti javo ? ei g̃a ojohupe .
43006060	~		Nahã Jesus'ga he'yive'g̃a mbo'embo'ei g̃a nderekovo . Henduvame ganhi'ig̃a g̃a ei ojohupe : — Onhimi hete ganhi'ig̃a nhande ve , ei g̃a . Nohendukatui po ahe a'ea , ei g̃a .
43006062	marãi		Po ti pe hepiagi jijiupira yvagi pe nehẽ — perope ji ajuvypy — marãi po ti pe nehẽ naerũ ? ei ga g̃a pe .
43006068	ma'g̃a		Igwete Simão Pedro'ga ei ga pe : — Jesus , ma'g̃a pyri po ore hoi ? ei ga . Ndehe jate ere'e ore ve : “ Nahã ti pe ndeaporog̃itapyahuro pejikovo nehẽ , ” ere ko nde ore ve , ei ga .
43007011	mahã		Igwete judeus'g̃a nduvihava'g̃a ga rekarekaruhui toryva rupi mahã akoja'ga naerũ javo .
43007015	Marã		Igwete judeus'g̃a nduvihava'g̃a nhimomby'ai ganhi'ig̃a renduva . — Marã po ga ikwahahetei mbatera ? ei g̃a . A'ereki ikwahavipyra'g̃a nombo'eangavuhui ga , ei g̃a .
43007019	Maraname		Moisésva'ea okwatija Tupana'ga nhi'ig̃a inog̃a pe me hako . Emo pe napehendukatupavi aheremimbo'eagwera , ei ga . Maraname pe ji jukapotaruhutehei ? ei Jesus'ga g̃a pe .
43007020	Ma'g̃a		A'ero he'yjuhuve'g̃a ei ga pe : — Anhag̃a nde pojykauhu nde mboheagwyryva Diabo'gapyriva'ea ! Nurã po nde ei poro , ei g̃a . Ma'g̃a nde juka potaruhu naerũ ? e'i tehe g̃a Jesus'ga pe . A'ereki g̃a ndokwahavi ve gwuvihava'g̃a nembijukapotara ga rehe .
43007023	Maraname		Po pekipava horame sábado apiavo a'ero sábado rupi tuhẽ pe g̃a kyti tihendu katu ti Moisésva'ea remimbo'eagwera javo . Ji ki a'e te sábado rupi amombi pa akoja'ga ka'nahũa gara'oa hugwi , ei ga . Maraname pe nhimonha'ngauhui ji rehe naerũ ? ei ga g̃a pe .
43007035	Mome		Igwete judeus'g̃a nduvihava'g̃a ei ojohupe : — Marã ga euhui ndajirepiaga'javi po ti pe nehẽ javo ? Mome tuhẽ po ti ga houhui a'ero nehẽ naerũ ? ei g̃a . Nhandere'yja'g̃a pyri po ti ga hoi nehẽ naerũ ? ei g̃a , kiroki g̃a okwaki'o judeus'g̃arũive'g̃a gwyri pe ? ei g̃a . Ombo'e po ti ga judeus'g̃arũive'g̃a pevo nehẽ naerũ ? ei g̃a novĩa .
43007036	gara pe		A'ereki ga e'i : “ Ji rekareka po ti pe nehẽ novĩa . Emo po ti pe ndajirepiaga'javi tuhẽ nehẽ , ” ei ga , ei g̃a . “ Tegwete pehohava ji pyri — perope ji aju , ” ei ga , ei g̃a . Gara pe po ga euhui naerũ ? ei g̃a ojohupe .
43007041	~		Jara'g̃a ei : — Ga ko Cristoramo Tupana'ga remimbuhurukaramo . — Ahã , e'i tehe jara'g̃a g̃a pe . Jesus'ga ko Galiléiapeve'ga . Cristo'ga po ti Galiléiapeve'ga rũi nehẽ ! ei g̃a .
43007045	Maranuhũrame		A'ero guardas'g̃a jivyri ikwava'ẽhara'g̃a nduvihava'g̃a pyri fariseus'g̃a pyri no . Igwete g̃a ei guardas'g̃a pe : — Maranuhũrame pe ndapepyhygi Jesus'ga rerua ra'e ? ei g̃a g̃a pe .
43007048	~		Ndapekwahavihu pe ? ei g̃a g̃a pe . Judeus'g̃a nduvihava'g̃a ndojikogi pa ga rehe . Ore na jitehe fariseusramo ndorojikogi pa ga rehe no , ei g̃a .
43007051	~		— Moisésva'ea remimbo'eagwera e'i nhande ve : “ Pehendu na'ẽ ti g̃a nhimombe'urame pe me . Ikwahavirẽ g̃andeaporog̃ita ti pyry pe ei g̃a pe , ” e'i aherembikwatijara nhande ve , ei ga g̃a pe . Jesus'ga nhi'ig̃a renduve'ymame xa'ete'varuhuyme ti ga pe a'ero , ei Nicodemos'ga g̃a pe .
43008005	Marãi		Ahe mbo'erame Moisésva'ea ei ikwatija hako : “ Peapi ti nanongara'g̃a jukavo kunhangwera'g̃a , ” ei ahe hako . Oro nde ? ei g̃a Jesus'ga pe . Marãi re po nde naerũ ? Toroapi ti hẽa naerũ ? ei g̃a .
43008010	Mahã		Kiro Jesus'ga po'ama'javi javo hẽa pe . — Mahã akoja'g̃a naerũ ? ei ga . G̃a nde'ia'javi nde ve teremano javo ? ei ga hẽa pe .
43008019	Mahã		A'ero g̃a ei ga pe : — Mahã nderuva'ga naerũ ? ei g̃a ga pe . — Pe ndajikwahavi tuhẽ , ei Jesus'ga . Ndapekwahavi jitehe pe jiruva'ga a'ero , ei ga g̃a pe . Po pe ji kwahavi tuhẽ hamo , a'ero po pe jiruva'ga kwahavi hamo no , ei Jesus'ga g̃a pe .
43008025a	mome		— Mome ahe tuhẽ nde naerũ ? ei g̃a ga pe . 
43008025b	~		— A'ea ypy tuhẽ ko ji a'e pe me , ei Jesus'ga g̃a pe .
43008033	Maraname		Igwete g̃a ei ga pe : — Maraname nde euhui poha ore ve ? ei g̃a ga pe . Oreremimbotarimova'ea rehe jate tuhẽ ore rekoi . Ore ko Abraãova'ea rymyminoro oroko , ei g̃a . Orepiro'y tuhẽ ore ojipe'g̃a hugwi jipi . Ndipopoakari tuhẽ g̃a ore rehe , ei g̃a . Marãi nde ore ve naerũ : “ Pepiro'y po ti pe nehẽ ” ? ei g̃a ga pe .
43008043	Marã		Marã pe ndapekwahavihu nhinhi'ig̃a naerũ ? ei ga . Pe napehendupotari nhiremimombe'ua . Nurã pe ndapekwahavihu , ei ga g̃a pe .
43008046a	manamo		Manamo po ti pe hepiukari jirekote'varuhua naerũ ? Ndapehepiukari tuhẽ po ti pe jirekote'varuhue'yma g̃waramo , ei ga . Marã naerũ ? 
43008046b	maraname		Ji a'itituhẽva'ea mombe'urame pe me maraname pe ndajireroviarihu naerũ ? ei ga g̃a pe .
43008053	Mome		Omano ko oreramonhava'ea Abraãova'ea hako . Tupana'ga nhi'ig̃a mombe'uharava'ea omano jitehe no , ei g̃a . Nde po nderuvihavuhu Abraãova'ea hohe naerũ nhirendukatuve'g̃a po ti okoe'ymi javo naerũ ? ei g̃a . Mome ahe tuhẽ nde naerũ poha nde eag̃wama ? ei g̃a ga pe .
43008057	Marã		Igwete g̃a ei ga pe : — Nandexava'ejuhu nde . Cinquenta kwara ndohoi ve nde rehe , ei g̃a . Marã nde Abraãova'ea repiaguhui naerũ ? ei g̃a ga pe .
43009002	Ma'g̃a		Kiro Jesus'ga remimbo'ehara'g̃a ei Jesus'ga pe a'ero : — Ma'g̃a ndekote'varuhua ga mbohehate'varuhui ? Garekote'varuhua tuhẽ ? ei g̃a . Mara'ngu po garuva'g̃a ndekote'varuhua ga mbohehate'varuhuavo ? Marã ? ei g̃a ga pe .
43009010	Marã		— Marã nde rehakaturamo kirog̃we a'ero ? ei g̃a ga pe .
43009012	Mahã		— Mahã ga naerũ ? ei g̃a ga pe . — Ji ndakwahavi , ei ga .
43009016	~		Jararamo g̃a ei ga pe a'ero : — Akoja'ga koi Tupana'ga nombuhurukari ga , ei g̃a . A'ereki ga oapo mbatera sábado rupi nhaneramonhava'ea nhi'ĩpo'rue'ymamo . Oko te'varuhu ga a'ero , ei g̃a . Jara'g̃a e'i : — Po ga rekote'varuhui hamo , a'ero po ga ndoapoi nanongara ahemonhimomby'ava'ea jipi hamo , ei g̃a . A'ero g̃a nhonhi'ig̃ayvari ga rehe .
43009017	marãi		Igwete g̃a ea'javi hehae'ỹgwera'ga pe : — Oro nde ? ei g̃a ga pe . Po ga nde mbohehakatui marãi re po nde ga pe a'ero ? ei g̃a . — Tupana'ga nhi'ig̃a mombe'uhara'ga po , a'e ji , ei ga g̃a pe .
43009019	Marã		— Pe'ji katu ti ore ve , ei g̃a g̃a pe . Gaha ko ndera'yramo ? A'iti ga ndahehai o'arame novĩa ? ei g̃a . Pe'ji ti ore ve . Marã kiro ga rehauhuro naerũ ? ei g̃a g̃a pe .
43009026a	Marã		Igwete g̃a ei ga pe : — Marã ga nde rerekoi nde mbohehakatuavo ? ei g̃a ga pe .
43009026b	~		
43009027	Maranuhũrame		— Amombe'u ko ji pe me ko , ei ga g̃a pe . Pe ki a'e te napehendukatui , ei ga g̃a pe . Maranuhũrame pe hendupotara'javuhui naerũ ? Peko pota pe gareheva'ero no naerũ ? ei ga g̃a pe .
43009034	~		Igwete g̃a ei ga pe : — Na tuhẽ ko nde e'a ereko te'varuhu , ei g̃a . Kiro nde ore mbo'epotaruhui naerũ ? ei g̃a ga pe . A'ero g̃a ga mombori pea hugwi .
43009036	Ma'g̃a		— Ma'g̃a naerũ ? ei hehae'ỹgwera'ga . Tajiko ti ga rehe a'ero javoji , ei ga ga pe .
43010020	Maraname		— Anhag̃a opojyka ga mboheagwyryvuhuavo Diabo'gapyriva'ea , ei g̃a . Maraname pe henduvuhui ganhi'ig̃a naerũ ? ei g̃a jara'g̃a pe . Jara'g̃a ki a'e te e'i :
43010021	~		— G̃a nde'i te nanongara pe anhag̃a opojykarame , ei ga . Anhag̃a nomoma'eg̃atui reki hehae'ỹve'g̃a a , ei g̃a . Nahã judeus'g̃a nduvihava'g̃a nhonhi'ig̃ayvari Jesus'ga nhi'ig̃a rehe .
43010024	Manamehũ		Igwete Jesus'ga hoi okovo onga rembe'yvuhu pe . A'ero judeus'g̃a nduvihava'g̃a nduri Jesus'ga pyri ga atimana javo ga pe . — Manamehũ po ti nde nhimombe'ui ore ve nehẽ ? ei g̃a Jesus'ga pe . Po nde Cristoramo Tupana'ga remimbuhurukaramo , enhimombe'u katu ti ore ve a'ero tonhimimyme ti ore ve , ei g̃a ga pe .
43010032	Marãva'ea		Igwete Jesus'ga ei g̃a pe : — Pehepiepia pe nhirembiapoa novĩa , ei ga . He'yiva'ea Tupana'ga oapouka ji ve pyryva'ea . Marãva'ea rehe pe ji apipotaruhui naerũ ? ei Jesus'ga g̃a pe .
43010036	Maranuhũrame		Maranuhũrame pe euhui ji ve naerũ ji nhimombe'urame ji ko Tupana'ga ra'yramo javo , ei ga g̃a pe . “ Nde erembotegwete Tupana'ga , ” pe'ji tehe pe ji ve , ei ga . Emo ji ve tuhẽ Tupana'ga ei : “ Ndehe ti eho yvya koty ekovo nhiremimbotarimova'ea rehe nehẽ , ” ei ga ji ve , ei ga .
43011034	Mome		Igwete ga ei : — Mome pe ahe nog̃i raji'i ? ei ga g̃a pe . — Herejo hepiaga , ei g̃a ga pe .
43011047	Marã		A'ero fariseus'g̃a ei ikwava'ẽhara'g̃a nduvihava'g̃a pavẽi : — Timbojatyka jara'g̃a a'ero g̃amog̃itahara'g̃a . Igwete judeus'g̃a mog̃itahara'g̃a jatykapavi javo ojohupe . — Marã po ti nhande rekoi nehẽ naerũ ? ei g̃a ojohupe . A'ereki he'yjuhu akoja'ga oapoapouhu ahemonhimomby'ava'ea jipi , ei g̃a Jesus'ga mombe'gwovo .
43011056	Marãi		A'ero g̃a Jesus'ga rekarekari novĩa . Igwete g̃a nhomonhi'inhi'ig̃i ojatykahavuhua pype o'ama . — Marãi pe a'ero naerũ ? ei g̃a ojohupe . Uhu po ti ga toryvi pe nehẽ ? ei g̃a . Mara'ngu po ti ga ure'yma nehẽ ? ei g̃a ojohupe .
43012005	Maranuhũrame		— Maranuhũrame hẽa nomondojuhu kia itambere'ia kwepygauka g̃a pe ? ei ahe . He'yjuhuva'ea itambere'ia trezentos po g̃a ikwepygi hẽa pe nhandya rehe ramo , ei ahe . Imbatere'ỹve'g̃a pe po hẽa imondoi itambere'ia a'ero ramo , ei ahe g̃a pe .
43012027	Marãi		Igwete Jesus'ga ei : — Omynhete jipy'a kiro , ei ga . Marãi po ti ji a'ero nehẽ ? Nda'ei po ti ji Tupana'ga pe : Apĩ , terembohahyukari ti ji ve nehẽ . Poa po ti ji nda'ei ga pe nehẽ , ei ga . A'ereki a'ea rehe tuhẽ ji ajo yvya koty tapo'ru ti ji hahya nhimanomo javo , ei Jesus'ga .
43012034a	Marã		Igwete he'yjuhuve'g̃a ei ga pe : — Marã naerũ ? ei g̃a ga pe . Ere'e ko nde ore ve : “ Ji ko Tupana'ga remimbuhurukaramo , ” ere ko nde ore ve . “ Ji mbovy po ti g̃a yva rehe ji jukavo nehẽ , ” ere ko nde ore ve , ei g̃a ga pe . Nhandeapoa ikwatijara ki a'e te omombe'u Cristo'ga okoji po ti ga avuirama nehẽ javo . Nomanoi po ti ga a'ero nehẽ , ei g̃a . Marã po nde imombe'ui ore ve Tupana'ga remimbuhurukara'ga manoag̃wama naerũ ? 
43012034b	~		Ga ko Cristo'ga rũi naerũ ? ei g̃a Jesus'ga pe .
43012038a	~		
43012038b	~		
43013025	Ma'g̃a		A'ero ga jitygi Jesus'ga pyri javo ga pe . — Jesus , ei ga . Ma'g̃a nde eremombe'u ore ve ko ? ei ga .
43013036	mome		Igwete Simão Pedro'ga ei Jesus'ga pe : — Jesus , mome po ti nde hoi nehẽ ? ei ga ga pe . — Tegwete ndehohava ji pyri kiro — perope ji aho , ei Jesus'ga ga pe . Aerẽ po ti nde hoi tuhẽ ji pyri nehẽ , ei ga ga pe .
43013037	maranuhũrame		— Jesus , maranuhũrame tegwete jihohava nde pyri naerũ ? ei Pedro'ga ga pe . Po ti nhimanoa jihoag̃wamamo nde pyri nehẽ , a'ero po ti ji manoi nderepykavamo nehẽ , e'i tehe ga Jesus'ga pe .
43014002	~		He'yjuhu hete aheruhava jiruva'ga ronga pype , ei ga . Aho po ti ji imboavujikwea penduhava a'ero pe nenonde nehẽ . Po na rũi hamo a'ero po ji namombe'ui nanongara pe me hamo , ei ga g̃a pe .
43014005	Marã		Igwete Tomé'ga ei a'ero : — Jesus , mome nde hoi ? Ndorokwahavi tuhẽ ore , ei ga . Marã po ore ikwahavi pevova'ea viara rekoa naerũ ? ei Tomé'ga ga pe .
43014009	Marã		— Ymya ji rekoi pe pavẽi , Filipe , ei ga . Nde ndajikwahavi ve tuhẽ naerũ ? ei Jesus'ga ga pe . Kiroki g̃a ji repia — ki'g̃a gwepia jiruva'ga no , ei ga . Marã nde euhui ji ve naerũ : “ Ehepiuka ti ejuva'ga ore ve ” ? ei Jesus'ga ga pe .
43014022	maraname		Igwete Judas'ga ei — kiroki ga Judas Iscariotesva'earũive'ga — igwete ga ei Jesus'ga pe : — Jesus , maraname po ti nde nhimboukwahavi ore ve jate earõe'ỹve'g̃a pe enhimboukwahave'ymame nehẽ naerũ ? ei Judas'ga ga pe .
43016005	Mome		Igwete Jesus'ga ei : — Pe mbo'eypyrame ji nda'ei poa pe me ikwehe , ei Jesus'ga g̃a pe . A'ereki a'ea rupi pe pavẽi ji rekoi ikwehe , ei ga . — Ag̃wamo po ti ji hoi ga pyri nehẽ — kiroki ga ji mbuhuruka kokoty , ei Jesus'ga g̃a pe . Emo pe ndape'ei pa ji ve : “ Mome tuhẽ po ti nde hoi nehẽ ? ”
43016017	Marãi		Nurã jararamo Jesus'ga remimbo'ehara'g̃a ei ojohupe : — Marãi ga poro javo nhande ve ? ei g̃a . A'ereki ga e'i : “ Kotihĩ po ti pe ndajirepiagi jiji . Aerẽ po ti pe ji repiaga'javi nehẽ , ” e ko ga ko , ei g̃a . “ A'ereki ji aho kiro jiruva'ga pyri , ” e ko ga nhande ve ko , ei g̃a ojohupe .
43016018	Gara pe		Gara pe po ga ei kotihĩ po ti nahã nehẽ javo ? ei g̃a . A'ereki nhande ndikwahavi a'ea , ei g̃a .
43018004	Mome		Ojikwe Jesus'ga okwaha opyhygag̃wama novĩa . Igwete ga hoi g̃a novatiamo . G̃a pyri Judasva'ea rekoi o'ama . — Mome ahe pe peheka ? ei Jesus'ga g̃a pe . — Jesus'ga Nazarépeve'ga , ei g̃a ga pe . — Jihi ko a'ea , ei Jesus'ga g̃a pe .
43018007	Mome		Igwete Jesus'ga ea'javi g̃a pe : — Mome ahe pe peheka naerũ ? ei ga . — Jesus'ga Nazarépeve'ga , ei g̃a ga pe .
43018011	~		A'ero Jesus'ga ei Pedro'ga pe : — Emondeva'ja ti eitakyhea'javuhuva'ea haimbepirohokava pype , ei ga ga pe . Apo'ru tuhẽ ti ji hahyva'ea nehẽ , ei ga . A'ereki a'ea ko jiruva'ga remimbotarimova'ea ji ve , ei ga Pedro'ga pe .
43018021	Marã		Marã nde euhui ji ve naerũ gara rehe nde g̃a mbo'ei jipi javo ji ve ? ei Jesus'ga ga pe . Nhirenduhara'g̃a koi okwaha nhiremimbo'eagwera . G̃a pe ti emombe'uuka nhinhi'ig̃a a'ero , ei Jesus'ga ga pe .
43018023	~		A'ero Jesus'ga ei : — Po ji ete'varuhui , emombe'u ti ji'ete'varuhuagwera a'ero , ei ga . Ji ekaturame po ga ndajirovapetegi ramo , ei Jesus'ga .
43018029	Marã		A'ero Pilatos'ga ruri mytu'ẽ me javo g̃a pe . — Marã pe'eag̃wama Jesus'ga pe naerũ ? Marã garekote'varuhua naerũ ? ei Pilatos'ga g̃a pe .
43018035	Marã		— Jihi ko nda'ei a'ea , ei ga . Ji ko judeu rũi ! ei Pilatos'ga . Ndere'yja'g̃a tuhẽ reki nde pyhy nde rerua ji pyri ikwava'ẽhara'g̃a nduvihava'g̃a pavẽi , ei ga . Marã nderekote'varuhua naerũ ? Nde g̃anduvihavuhuro tuhẽ ereko naerũ ? ei ga Jesus'ga pe .
43018038	Manongara		— Manongara tuhẽ po a'itituhẽva'ea naerũ ? ei Pilatos'ga ga pe a'ero .
43019009	Mome		Igwete ga hoa'javi ongaruvihava pype javo Jesus'ga pe : — Mome ahe tuhẽ nde naerũ ? ei ga ga pe . Emo Jesus'ga nonhi'ig̃i ga pe .
43019015	~		Emo g̃a hapukajahyahivuhui javo ga pe : — Embovyruka ga ! ei g̃a . Embovyruka ga ! Ejukauka ga yva rehe ! ei g̃a ga pe . — A'iti re po ti ji ga mbovyrukari ga jukavouka penduvihavuhuhete'ga nehẽ ? ei Pilatos'ga g̃a pe javo . — César'ga jate ko oreruvihavuhu'ga ! ei g̃a ga pe . Ndorogwerekoi ore ojipe'ga oreruvihavuhuro , ei ikwava'ẽhara'g̃a nduvihava'g̃a ga pe javo .
43020013	maraname		Igwete Mariahẽa g̃a ndepiagi . A'ero g̃a ei hẽa pe : — Kui'i , maraname nde jehe'oi ? — G̃wenohẽ g̃a jipojykahareteva'ea ra'oa , ei hẽa . Ji ndakwahavi ahenog̃agwera a'ero , ei hẽa g̃a pe .
43020015a	gara rehe		Igwete ga ei hẽa pe o'ama : — Kui'i , gara rehe nde jehe'oi e'ama ? 
43020015b	Ma'g̃a		Ma'g̃a nde ereheka naerũ ? ei ga hẽa pe . Igwete hẽa etehei oyvyteri pe : “ Ga ko itymipyra repiakatuhara'ga . ” Nurã hẽa ei ga pe : — Po nde ahera'oa rerohoi raji'i emombe'u ti ji ve ahenog̃agwera taroho ti a'ero , ei hẽa ga pe .
43021012	manamo		Igwete Jesus'ga ei g̃a pe : — He pejijo i'gwovo mo , ei ga . Garemimbo'ehara'g̃a opojihu javo ga pe manamo nde javo . A'ereki g̃a okwahavipe ga ko nhandepojykaharete'ga javo .
43021020	ma'g̃a		A'ero Simão Pedro'ga jirovagi ojipe'ga repiaga . A'ereki g̃a ndeviri ga ruri Jesus'ga remiarõhara'ga — gaha ojity Jesus'ga pyri g̃a i'urame ojogwerojuva Jesus'ga manoa renonde ikwehe . A'ea rupi ga ei Jesus'ga pe ikwehe : “ Jesus , ma'g̃a pe nde ei : ‘ Kiro po ti ga ji mondoukari g̃apo pe topyhy g̃a ga javo ’ ? ” ei ga Jesus'ga pe ikwehe .
43021021	marã		Kiro Pedro'ga jirovagi akoja'ga repiaga ga rurame ojiviri . A'ero Pedro'ga ei Jesus'ga pe : — Oro ga , marã po ti ga rekoi aerẽ nehẽ naerũ ? ei ga .
43021022	Maranuhũ		Igwete Jesus'ga ei ga pe : — Ji ipotarame po ti ga rekoji jirura'java repiaga nehẽ , ei ga . Maranuhũ nde rekoi a'ea rehe naerũ ? Ndehe ti eko nhiremimbotarimova'ea rupi , a'e ko ji nde ve , ei Jesus'ga Pedro'ga pe .
43021023	Maranuhũ		Aerẽ Jesus'gareheve'g̃a imonhimoanhani javo tehe ojipe'g̃a pe . — Akoja'ga po ti nomanoi nehẽ Jesus'ga remimbo'ehara'ga , e'ie'i tehe g̃a . Emo Jesus'ga nde'i reki : “ Nomanoi po ti ga nehẽ . ” Nahã ga e'i : “ Ji ipotarame po ti ga rekoji jirura'java repiaga nehẽ . Maranuhũ nde rekoi a'ea rehe naerũ ? ” A'ea Jesus'ga ei ga mombe'gwovo Pedro'ga pe .
44001011	maranuhũrame		Igwete g̃a ei Jesus'ga moirũhara'g̃a pe : — Galiléiapeva'ero maranuhũrame pe hepiaguhui yvaga pejijupa ? ei g̃a g̃a pe . Akoja'ga — kiroki ga Tupana'ga gwupi yvagi pe pe hugwi — ga jitehe ti ojivyra'ja ua kokoty nehẽ Jesus'ga , ei g̃a . Pehepia pe gahoa . Nahã ti ga jivyra'javi nehẽ no , ei g̃a Jesus'ga moirũhara'g̃a pe .
44002008	Marag̃atu		— Marag̃atu ? ei g̃a ojohupe . 
44002012	Marã		Marã re po g̃a ndekoi ikwahava nhandegwyripeve'g̃a nhi'ig̃a naerũ ? ei g̃a ojohupe . A'ereki nhanenhi'ig̃a nhaporemo reki g̃a g̃wa'ag̃wa'ã . Omombe'umbe'u g̃a nhande ve pyryheteva'ea Tupana'ga rembiapoa , ei g̃a ojohupe .
44002037	Marã		Henduvame Pedro'ga nhi'ig̃a g̃a imbojui opy'a okote'varuhuro g̃waramo . Igwete g̃a ei Pedro'g̃a pe : — Marã po ti ore rekoi ore nehẽ ? ei g̃a .
44003012a	Marã		— Marã ga po'amuhũi ? ei g̃a ojohupeupe . G̃andura repiagame Pedro'ga ei g̃a pe israelitas'g̃a pe : 
44003012b	Maraname		— Maraname pe ore repiahetei penhimomby'auhuavo gapo'ama rehe ? ei ga g̃a pe . Pe'e tehe po pe ore ve naerũ . “ Ipaji hete g̃a Pedro'g̃a . Opyryva g̃waramo g̃a agwa'ga mopo'ami ga mondovo . ” Poro po pe etehei ore ve naerũ ? ei Pedro'ga g̃a pe . Na rũi reki , a'e ji pe me , ei ga .
44004007a	~		
44004007b	Ma'g̃a		aIgwete g̃a jatykai Pedro'g̃a mbuhuruka g̃a mo'ama ojipyteri pe tihendu ti g̃anhi'ig̃a javo . Igwete g̃a ei Pedro'g̃a pe : — Ma'g̃a popoakara pyvõ pe ga mopo'ami ika'nauhũve'ga ? 
44004007c	Ma'g̃a		Ma'g̃a e'iuhu pe me : “ Pemopo'ã ga ” ? ei g̃a g̃a pe .
44004016	Marã		— Marã po ti nhande g̃a nderekoi nehẽ naerũ ? ei g̃a ojohupe . A'ereki Pedro'g̃a oapo tuhẽ ahemonhimomby'ava'ea Jerusalémmeve'g̃a ndovaki , ei g̃a . “ G̃a ndoapoi , ” nhande ndia'ei . A'ereki jukwaha g̃a pe nhaporemo ika'nauhũve'ga po'ag̃atua , ei g̃a ojohupe .
44004025a	Maraname		Eja'uva pyvõ nde ejiheva'ea monhi'ĩ hako Daviva'ea oreramonhava'ea . A'ero ahe ei : “ Maraname israelitas'g̃arũive'g̃a nhimboahivuhui nhandepojykaharete'ga pe Tupana'ga pe ? 
44004025b	Maraname		Maraname g̃a ndeaporog̃itateheuhuro naerũ ? ” ei Daviva'ea hako , ei g̃a Tupana'ga pe .
44005003	Maranuhũrame		Igwete Pedro'ga ei Ananiasva'ea pe : — Maranuhũrame nde erepojykauka ejeaporog̃ita Satanás'ga pe e'mbero Tupana'ga ra'uva pe ? A'ereki nde eremombytauhu jara ejive egwyra kwepykava , ei Pedro'ga ahe ve .
44005004	Maranuhũrame		Ndeapoa tuhẽ ko ndegwyra imondoa renonde . Imondorẽ ikwepykava na jitehe ndeapoa no , ei ga ahe ve . Maranuhũrame nde reaporog̃itate'varuhuro e'mbero aru pa ji javo tehe ? ei ga Ananiasva'ea pe . Yvyakotyve'g̃a pe jate rũi nde mbero . Tupana'ga pe nde mbero , ei Pedro'ga ahe ve .
44005009	Maranuhũrame		Igwete ga ei : — Maranuhũrame pe ememei novĩa : “ Tihepia ti nhande imoandyandyi Tupana'ga ra'uva ” ? ei Pedro'ga ahe ve . Kiro ki g̃a u — kiroki g̃a gweroho nerembirekova'ea tyma , ei ga . Ahe javijitehe po ti g̃a nde rerohoi nde tyma nehẽ no , ei Pedro'ga ahe ve .
44007026	Maranuhũrame		— Ko'emame ohoa'javame Moisésva'ea gwe'yjava'ea repiagi ahe jogwayvarame , ei ahe . Igwete Moisésva'ea hoi tambojogwereko katu g̃a javo novĩa . “ Penhoirũ pe novĩa , ” ei ahe . “ Maranuhũrame pe jogwayvaruhui naerũ ? ” ei Moisésva'ea gwe'yjava'ea pe , ei ahe .
44007027	~		Emo ahe — kiroki ahe oko te'varuhu ojipeva'ea pe — ahe Moisésva'ea moanhani ahe mondovo . Igwete ahe ei Moisésva'ea pe : “ Nanemongoukaruhui g̃a oreruvihavamo . G̃a nde'i nde ve : ‘ Juizramo nde rekoi g̃a pe tere'e katu ti g̃andeaporog̃ita pe , ’ jave'yma nde ve , ” ei ahe .
44007035	~		Igwete Estêvãova'ea ei g̃a pe no : — Ahere'yjava'ea omovahĩ a'ero Moisésva'ea hako . “ Nanemongoukaruhui g̃a oreruvihavamo , ” ei ahe . “ G̃a nde'i nde ve : ‘ Juizramo nde rekoi g̃a pe tere'e katu ti g̃andeaporog̃ita pe , ’ jave'yma nde ve , ” ei ahe Moisésva'ea pe hako , ei ahe . Moisésva'ea jitehe reki Tupana'ga ahe mondoi ahe mongovo aheruvihavamo ahe mbopiro'yharamo Egitopeva'ea hugwi , ei ahe . Tupana'ga omondouka Moisésva'ea pyri yvagipeve'ga — kiroki ga ojipiuka ahe ve i'yva pype ikaja pytera pype . Tupana'ga omondouka ga monhi'ig̃a Moisésva'ea pe . Nahã Tupana'ga Moisésva'ea mondoukari terembopiro'yuka ti eje'yja'g̃a javo , ei ahe .
44007049a	Marãva'ea		“ Yvagi pe ji rekoi huvihavuhuro jipi , ” ei ga . “ Yvya ko oko tehe ji ve a'ero , ” ei ga . “ Marãva'ea pe peapo onga ji ve naerũ topyta ti ga ipype javo ? ” ei ga .
44007049b	~		
44007052	~		Tupana'ga nhi'ig̃a mombe'uharava'ea rehe nhaporemo penamonhava'ea jigwarai hako , ei ahe . Igwete penhamonhava'ea ahe jukajukai no — kiroki ahe omombe'u nhog̃wenonde pyryheteve'ga rurag̃wama Jesus'ga rurag̃wama , ei ahe . Kiro pe , pepyhyguka Jesus'ga guardas'g̃a pe ga jukavouka ikwehe , ei ahe .
44008031	Marã		Marã po ji ikwahavi ? A'ereki nimombe'uhavi ji ve , ei ga .
44008033	~		
44008034	Ma'g̃a		Igwete ga ei Filipe'ga pe : — Ji mbo'e ti a'ea rehe . Ma'g̃a pe ahe ei ikwatija Tupana'ga nhi'ig̃a mombe'uharava'ea ? ei ga . Ojive ahe ei ? Mara'ngu po ojipe'ga pe javo ? ei Etiópiapeve'ga ga pe .
44008036	~		Ohorame pea rupi kiro g̃a vahemi ypiahu'ia pyri . Igwete Etiópiapeve'ga ei : — Agwa reki yhya , ei ga . Nanhimobatizai po ti nde nehẽ ? ei ga ga pe . Igwete Etiópiapeve'ga imombigukari g̃wenonhandavuhua . A'ero g̃a jogwerojyvi ojogwerogwovo y pe . Igwete Filipe'ga ga mobatizai .
44009004	Maraname		A'ea ga mombori yvyvo ga nog̃a . Igwete ga henduvi ganhi'ig̃a . — Saulo , Saulo ! ei ga ga pe . Maraname nde imbohahyukaruhui ji ve ?
44009005	Manamo		— Manamo pe naerũ ? ei Saulo'ga ga pe . — Ji ko Jesus , ei nhandepojykaharete'ga ga pe . Ji ve nde erembohahyukaruhu .
44009006	~		Emo ji a'e nde ve kiro : Epo'ã egwovo cidade pe , ei ga Saulo'ga pe . Pevove'ga po ti omombe'u nde ve nderekoag̃wama nehẽ , ei Jesus'ga ga pe .
44010004	Gara		Ga repiagame Cornélio'ga kyhyjihetei a'ero . — Gara ? ei ga ga pe . — Tupana'ga g̃wendu nenhi'ig̃a ojive , ei Tupana'gapyrive'ga ga pe . Gwepia ga neremimondoa imbatere'ỹve'g̃a pe a'ea ko pyry hete javo . Nurã ga ji mbuhuri nde pyri , ei ga .
44010021	Gara rehe		A'ero Pedro'ga jyvi Cornélio'gahugwive'g̃a pyri javo g̃a pe . — Jihi pe ji reka pejikovo , ei ga . Gara rehe pe nduri ji pyri a'ero ? ei ga g̃a pe .
44010029	gara rehe		Nurã ji ndapojihuvi jijoa pe pyri pendeheve'g̃a erame ji ve oji'i , ei ga . Kiro ji ei pe me a'ero : Gara rehe pe ji mbuhurukari kokoty a'ero ? ei Pedro'ga g̃a pe .
44010047	~		— Nhande pyri na'ẽ ko Tupana'ga ra'uva uhu ikwehe . Kiro gara'uva ruri g̃a pyri na jitehe no , ei Pedro'ga . Timobatiza ti g̃a yhya pyvõ a'ero , ei ga ga pe .
44011017a	~		Tupana'ga ombuhuruka gwa'uva nhande ve nhande jikogame nhandepojykaharete'ga rehe Jesus Cristo'ga rehe . A'ea jitehe ga omondo kiro judeus'g̃arũive'g̃a pe nohõ , ei ga . Tupana'ga imondopotarame g̃a pe ji namovahĩ ga a'ero , ei Pedro'ga g̃a pe .
44011017b	~		ji
44012018	Mahã		Ko'eg̃aturame soldados'g̃a ndekotehei Pedro'ga repiage'yma cadeia pype . — Mahã Pedro'ga naerũ ? e'ie'i g̃a ojohupe novĩa .
44013025	~		Oporavykypavame Tupana'ga pe João Batistava'ea ei g̃a pe : “ ‘ Ndehe ko Cristo , ’ pe'ji po pe ji ve novĩa ? Ji ko a'ea rũi , ” ei João Batistava'ea g̃a pe , ei ga . “ Emo po ti Cristo'ga uhu ji py'rovo nehẽ , ” ei ahe , ei ga . “ Ga ko huvihavuhu hete . Ji ki a'e te okoteheva'ea , ” ei João Batistava'ea heikwehe , ei ga .
44014015	Maranuhũrame		— Maranuhũrame pe ore mboheteuhui ? Tupana'ga jate ti pembohete , ei Paulo'g̃a g̃a pe . A'ereki ore yvagipeva'ea rũi . Pe javijiteheva'ea ko ore , ei g̃a g̃a pe . Igwete ore ruri pyryva'ea imombe'gwovo pe me novĩa taperojijyi ti pendeaporog̃ita javo . Pepohi ti Tupana'garũiva'ea hugwi , oro'e ore pe me , ei g̃a . Tupana'ga rehe jate ti pejiko ag̃wamo omanoe'ỹve'ga rehe . A'ereki gaha oapo yvaga , yvya , ypiahua . Yvyakotyva'eareheva'ea ga oapo pa po rimba'e , ei g̃a g̃a pe .
44015010	Maranuhũrame		Maranuhũrame pe Tupana'ga mbokweraipotari kiro a'ero ? ei ga . Pepotaruhu pe judeus'g̃arũive'g̃a mbopiro'ye'yma Moisésva'ea remimbo'eagwera hugwi novĩa , ei ga g̃a pe . Nhaneramonhava'ea nohendukatupavi Moisésva'ea remimbo'eagwera raka'e . Nhande na jitehe nihendukatupavi a , ei ga . Maraname pe euhui judeus'g̃arũive'g̃a pe naerũ tohendu katu ti g̃a a'ea javo , ei ga g̃a pe .
44016030	Marã		Aerẽ ga Paulo'g̃a nderohoi pea hugwi . Igwete ga ei g̃a pe : — Marã po ti ji imomborukari jirekote'varuhua ji hugwi nehẽ ? Marã po ti ji hoi Tupana'ga pyri yvagi pe nehẽ ? ei guarda'ga g̃a pe .
44017018	Gara rehe		A'ero g̃a nduri Paulo'ga pyri — kiroki g̃a ombo'e epicureu'g̃a nhi'ig̃agwera rehe . Kiroki g̃a ombo'e estóicos'g̃a nhi'ig̃agwera rehe — g̃a uhu ga pyri no . Igwete g̃a Paulo'g̃a nhi'ig̃ayvari a'ero . Jara'g̃a e'i ojohupe : — Gara rehe ga onhi'ig̃uhũ naerũ ? ei g̃a . Jara'g̃a e'i : — Omombe'u po ga hajiheve'g̃a yvagipeve'g̃a ovuhu , ei g̃a . A'ea g̃a ei . A'ereki Paulo'ga omombe'u Jesus'ga g̃a pe . Omombe'u ga omanove'g̃a mbogwerava no .
44017019	~		A'ero g̃a Paulo'ga rerohoi yvytyruhua rehe Areópago rehe . Igwete g̃a jatykai tihendu ganhi'ig̃a javo . — Emombe'u kirog̃we ore ve enhimimombe'upyahua torohendu , ei g̃a ga pe .
44019003	Manongara		— Manongara rehe g̃a pe mobatizai a'ero naerũ ? ei ga g̃a pe .
44019015	~		Igwete anhag̃a ei g̃a pe : — Ji ndajipe'ai ga hugwi penhi'ig̃a rupi jigwove'ỹ , e'i g̃a pe . Jesus'ga ji akwaha . Paulo'ga ji akwaha no . Oro pe , ji ndopokwahavi . Ndakoi'i'i ji penhi'ig̃a rupi , e'i g̃a pe .
44019035	~		Aerẽ tavijara'ga ruri g̃a mombiga ikwatijahara'ga . Igwete ga ei Éfesopeve'g̃a pe : — Tikwaha pa ko nhande hẽaryrua rerekokatua — kiroki hẽa huvihavuhuhetero oko Dianahẽa , ei ga . Éfesopeva'ero nhande tireko katu hẽaryrua hẽara'angava no — kiroki ita ohi yvaga hugwi imbohetehavamo , ei ga g̃a pe .
44021013a	Maraname		Igwete Paulo'ga ei : — Maraname pe jehe'ouhui ji rehe ? Pe ji mbopyagwyruhu javo ji ve novĩa , ei ga . Na g̃a ji kwari ji jukavo vehevi te a'ero nehẽ , ei ga . Ji ti aho jate tuhẽ pevo nehẽ Jesus'ga rehe jipojykaharete'ga rehe nehẽ , ei ga .
44021013b	~		
44021022	Marã		— Marã po ti a'ero nehẽ ? ei g̃a Paulo'ga pe . Okwaha po ti g̃a nderura avo nehẽ .
44021033a	Ma'g̃a		Igwete soldados'g̃a nduvihavuhu'ga ruri Paulo'ga pyhygauka ga kwaruka itanhuramuhũa pyvõ mokõiva'ea pyvõ . — Ma'g̃a koro ? ei ga . 
44021033b	gara		Ma gara rehe pe ga nupanupãuhui ? ei ga g̃a pe .
44022007	Maranuhũrame		A'ea ji mombo yvyvo ji nog̃a . Igwete ji henduvi ganhi'ig̃a jijive , ei ga . “ Saulo , Saulo ! Maranuhũrame nde imbohahyukari ji ve ? ” ei ga ji ve , ei Paulo'ga .
44022008	Manamo		— “ Manamo pe ? ” a'e ji ga pe . — “ Ji ko Jesusramo Nazarépeva'ero ako . Ji ve nde erembohahyuka , ” ei ga ji ve , ei Paulo'ga ga pe .
44022010	Marã		Igwete ji ei Jesus'ga pe : “ Marã po ti ji rekoi a'ero nehẽ ? ” — “ Epo'ã ti egwovo kiro Damasco pe . Pevove'ga ti omombe'u pa nhiremimbotarimova'ea nde ve nehẽ nderekoag̃wama nehẽ , ” ei ga ji ve , ei Paulo'ga g̃a pe .
44022016	Maraname		“ Maraname nde mbegwehuro a'ero kiro ? ” ei ga ji ve , ei Paulo'ga . “ Haite . Enhimobatizauka ti kiro . Ere ti nhandepojykaharete'ga pe tomombo ti ga nderekote'varuhua nde hugwi nehẽ , ” ei ga ji ve , ei Paulo'ga g̃a pe onhimombe'gwovo .
44022026	~		Henduvame ganhi'ig̃a soldado'ga hoi javo gwuvihavuhu'ga pe . — Terenupãukara'javi ti ga ! A'ereki ga romanoramo oko , ei ga .
44023003	~		Igwete Paulo'ga ei ga pe : — Tupana'ga ti tombohahy nde ve no . Erekokatu'ag̃uhũ nde , ei ga ga pe . Ereapy nde avo javo novĩa : “ Takwaha ti garemiendukatue'yma Moisésva'ea remimbo'eagwera rehe , ” ere nde novĩa , ei Paulo'ga . Emo ndehe reki nerehendukatui reki a'ea g̃a mbokwaruka jijurua rehe , ei ga ga pe .
44023009	Mara'ngu		Igwete g̃a hapukapukai a'ero onhimbohovaja ojogwehe . A'ero fariseus'g̃a po'ami onhi'ig̃ahyavo — g̃a ko judeus'g̃a mbo'eharamo oko . — Ndokote'varuhui reki Paulo'ga , ei g̃a g̃a pe . Onhi'ĩ tuhẽ po ga pe ha'oe'ỹve'ga . Mara'ngu po yvagipeve'ga Tupana'gapyrive'ga ? ei fariseus'g̃a .
44023019	Gara		Igwete huvihavuhu'ga ga popyhygi ga rerogwovo g̃andovakie'ỹ . — Gara nde eremombe'u pota ji ve ? ei ga ga pe .
44026008	maranuhũrame		Ah judeus , maranuhũrame tuhẽ pe ndaperoviarihu Tupana'ga remimbogwerava naerũ ? ei Paulo'ga pevove'g̃a pe .
44026014	Maraname		A'ea ore mombori yvyvo , ei ga . Igwete ji henduvi ganhi'ig̃a ji ve . Judeus'g̃a nhi'ig̃imo ga ei ji ve . “ Saulo , Saulo ! ” ei ga ji ve . “ Maraname nde imbohahyukaruhui ji ve ? Tiruahũ nde ve nde naneangarihu , ” ei ga ji ve , ei ga Agripa'ga pe .
44026015	Manamo		— A'ero ji ei ga pe : “ Manamo pe ? ” — “ Ji ko Jesusramo ako . Ji ve nde erembohahyuka , ” ei ga , ei Paulo'ga .
45002017	~		Oro pe judeusramo pe'ji reki pe : “ Nhande ko judeusramo . Tireko nhande Moisésva'ea remimbo'eagwera . Nurã nhande pyryvamo , ” pe'ji tehe reki pe pejive . Penhimboheteuhu tehe pe nhande ko Tupana'gareheva'ea javo .
45002021	Maraname		Pembo'e pe ojipe'g̃a . Maraname pe napenhimbo'ejuhu reki naerũ ? Pe'ji pe g̃a pe : “ Tapemimuhũi ti ojipe'g̃a mbatera , ” pe'ji pe g̃a pe . Maraname pe tuhẽ imimuhũi reki naerũ ?
45002028	~		Pe'ji pe : “ Nhande ko judeusramo xako Tupana'gareheva'ero , ” pe'ji pe . Emo o'eteheuhuro g̃waramo rũi ahe oko Tupana'gareheva'ero . Okytiro g̃waramo rũi ahe oko Tupana'gareheva'ero .
45003001a	~		Pe'ji po pe ji ve a'ero : “ Ndapyryvi nhande rekoi judeusramo naerũ ? ” pe'ji po pe . “ 
45003001b	~		Ndapyryvi nhandejikytiagwera naerũ ? ” pe'ji po pe ji ve .
45003003	~		Pe'ji po pe ji ve no : “ Jara'g̃a reki ndokoi Tupana'ga rembi'ea rupi nhandere'yja'g̃a . Nurãro g̃waramo po ti Tupana'ga na jitehe ndokoi g̃wembi'ea rupi naerũ ? ” pe'ji po pe ji ve .
45003005	~		Pe'ji po pe ji ve : “ Nhande rekote'varuhurame po g̃a ei nhande mombe'gwovo : ‘ Oko te'varuhu g̃a . Tupana'ga reki g̃a atyvi , ’ e po g̃a . ‘ A'ereki ga oko katu hete , ’ e po g̃a , ” pe'ji po pe ji ve . A'ero po pe etehei : “ Nhande rekote'varuhuro g̃waramo koji'i jukwaha hete reki Tupana'ga rekokatua . Pyry a'ero nhanderekote'varuhua . A'ereki nhanderekote'varuhua omboukwaha Tupana'ga rekokatua , ” pe'jiteheuhu po pe ji ve . “ Tupana'ga tiruahũ reki imbohahyrame nhande ve nhanderekote'varuhurame , ” pe'jiteheuhu po pe .
45003006	~		Na rũi reki , a'e ji pe me . Tupana'ga pyry tuhẽ . Nurã po ti ga ikwahavi ja'javo yvyakotyve'g̃a ndeaporog̃ita pe nehẽ ikwepykwepyga g̃a pe nehẽ . Po Tupana'ga ndapyryvi hamo a'itituhẽva'ea rupi katu rũi po ga ei a'ero g̃a pe hamo .
45003007a	~		Pe'ji po pe ji ve a'ero : “ Ji rekote'varuhurame po g̃a ei ji mombe'gwovo : ‘ Ga atyvi reki Tupana'ga oko katu , ’ e po g̃a , ” pe'ji po pe . “ Ji rekote'varuhuro g̃waramo koji'i jukwaha hete Tupana'ga rekokatua . A'ero g̃a koji'i Tupana'ga mbohetei , ” pe'ji tehe po pe ji ve . “ Pyry a'ero jirekote'varuhua . A'ereki ji rekote'varuhurame g̃a koji'i Tupana'ga mbohetei garekokatuhetea kwahava , ” pe'ji tehe po pe . “ 
45003007b	Maraname		Maraname po Tupana'ga euhui ji ve naerũ netiruahũ nde javo ? ” Pe'ji tehe po pe ji ve .
45003008	~		Po pe ei a'ea , a'ero po pe etehei no : “ Xako te'varuhu tokwaha hete ti g̃a Tupana'ga rekokatua javo . ” Pohoa tuhẽ ojipe'g̃a etehei imbojateheavo ji rehe ji mbotegweteavo . “ Paulo'ga e'i jipi : ‘ Xako te'varuhu tokwaha hete ti g̃a Tupana'ga rekokatua javo , ’ ei ga , ” e'i tehe g̃a ji ve . Ji ko nda'ei reki a'ea . Pyry po ti Tupana'ga imbohahyi g̃a pe nehẽ g̃a erame xako te'varuhu javo .
45003009	Marã		A'ero po pe ei ji ve : “ Marã a'ero ? Nhande judeusramo nhandepyry hete jara'g̃a hohe ? ” Ahã tuhẽ , a'e ji . “ Ndojoavyavyi judeus'g̃a judeus'g̃arũive'g̃a pavẽi okote'varuhuavo , ” a'e ko ji pe me ko . A'ereki niandepiro'ypavi nhande nhanderekote'varuhua hugwi .
45003027a	~		Xanhimboheteyme tuhẽ nhande naerũ . A'ereki aherembikwatijaragwera rendukaturo g̃waramo rũi Tupana'ga nhande mombyry . 
45003027b	~		Nurã nhande nianhimbohetei . 
45003027c	~		Nhande jikogame Cristo'ga rehe ga nhande mombyryvi .
45004001	Marã		Marã Abraãova'ea hako oreramonhava'ea judeus'g̃a namonhava'ea ?
45004003	~		Nahã ikwatijara Tupana'ga mombe'uhava e'i hako : “ Abraão'ga ojiko Tupana'ga rehe , ” e'i . “ Nurã Tupana'ga ei ga pe : ‘ Ndepyry hete nde . A'ereki nde erejiko ji rehe , ’ ei ga Abraão'ga pe , ” e'i ikwatijara Abraãova'ea mombe'gwovo hako .
45004010	~		Ahejikytiukara renonde reki Tupana'ga ei a'ea ahe ve . Ahe jikytiukarirẽ rũi ga ei . Ahejikytiukara renonde ga ei ndepyry nde javo , a'e ji .
45005010	~		Nhande xako te'varuhu ypy Tupana'ga pe . Emo Cristo'ga manoro g̃waramo Tupana'ga ojirekokatuuka nhande ve . A'ero po ti na tuhẽ nehẽ no . Tupana'ga ojirekokatuuka nhande ve kiro . A'ero po ti Cristo'ga okojiro g̃waramo nhande rerekokatui nehẽ no .
45005021	~		Nahã ji ei a'ero . Nhanderekote'varuhua ikwahy nhande rehe nhanemanoag̃wama nhande mondovouka hahyva'ea ruvihava pype . Emo Tupana'ga remimombyryva ikwahy jitehe nhande rehe no . A'ereki Tupana'ga nhande mombyry hete . A'ero po ti ga nhande mongoukari ojipyri nehẽ . Jesus Cristo'ga pe nhandepojykaharete'ga pe po ti ga nhande mongoukari yvagi pe avuirama nehẽ .
45006001	Marã		Marã po ti a'ero nehẽ ? Pe'ji po pe : “ Xako te'vate'varuhu po nhande hamo . A'ero po ti koji'i Tupana'ga imombyrymbyryhetei nhande ve nehẽ , ” pe'ji tehe po pe a .
45006002	~		Na rũi , a'e ji . Kiroki ahe omano — ahe ndokote'varuhua'javi . Ahe javijitehe po nhande ndiakote'varuhua'javi hamo .
45006015	Marã		Pe'ji po pe ji ve a'ero : “ Marã naerũ ? A'iti nhande rekoi Tupana'ga remimombyryva rupi kiro . Nhanderekoa'jave'ymame Moisésva'ea remimbo'eagwera rupi xako te'varuhu naerũ ? ” pe'ji tehe po pe ji ve . Na rũi te ! a'e ji .
45006021	~		Ndapyryva'uvi reki pe me pe ndekote'varuhurame raikwehe . Ag̃wamo pe ndapepoyjayjaruhui pejikote'varuhuagwera rehe . Aherekote'varuhua po ahemondoag̃wama hahyva'ea ruvihava pype .
45007007	Marã		Marã a'ero ? Pe'ji po pe : “ Ite'varuhu Moisésva'ea remimbo'eagwera naerũ ? ” Na rũi , a'e ji pe me . Aheremimbo'eagwera okwahavuka reki ji ve jirekote'varuhua . A'ereki e'i : “ Tapepotaruhui ti ojipe'g̃a mbatera , ” e'i aheremimbo'eagwera nhande ve . A'ero ji ei : Ako te'varuhu reki ji Tupana'ga pe ji ipotaruhurame g̃ambatera . Aheremimbo'eagwera i'ee'ymame po ji ndakwahavi a'ea hamo .
45007024	Ma'g̃a		Ndavy'ari hete ji a'ero ! Ma'g̃a po ti ji mbopiro'yi jirekote'varuhua hugwi ? a'e ji . A'ereki a'ea nhimondoag̃wama hahyva'ea ruvihava pype .
45008024	~		Nhandejikogame Jesus'ga rehe nhande ei ikwehe : “ Aerẽ po ti Tupana'ga imbuhuri nhandera'opyahua nhande ve a'ero nehẽ , ” xa'e nhande . Po ga imbuhuripei nhande ve , a'ero po nhande ndia'ei : “ Ombuhu po ti ga nhande ve nehẽ . ” A'ereki ga ombuhuripe .
45008031a	~		Nahã a'ero . 
45008031b	~		Tupana'ga nhande repygame nianemovahĩhavi a'ero .
45008032	~		Tupana'ga nhande repyga nokate'ymi gwa'yra'ga rehe . A'ereki ga nde'i gwa'yra'ga pe : “ Terehoi ti emanomo g̃a ndepyga , ” nde'i ga . Ga gwa'yra'ga mbuhuruka tuhẽ reki yvya koty tomano ti ga g̃a ndepypava javo . Gwa'yra'ga ga ombuhuruka nhande pyri raikwehe . Ombuhu pa po ti ga pyryva'ea nhande ve a'ero nehẽ .
45008033	~		Tupana'ga e'i nhande ve g̃wemimo'ẽharamo : “ Pepyry hete pe kiro , ” ei ga . Nimbojahavi nhande ve a'ero .
45008034	~		Nda'ekavi nhande ve pejeaporog̃ita te'varuhu pe javo . Jesus Cristo'ga nde'i a'ea nhande ve . A'ereki ga omano nhande repyga tamombo g̃andekote'varuhua javo . Tupana'ga ga mbogwera reki ga mongovo ojipyri yvagi pe tambohete ti ga javo . Cristo'ga nhande repy kiro onhi'ig̃a Tupana'ga pe a'ero .
45008035	~		Cristo'ga nhande arõhetei nhande rerekovo jipi . Nimombikavi Cristo'ga remiarõa . Hahyrame nhande ve ga nhande arõ . Hekoteherame nhandepy'a ga nhande arõ . G̃a ndekote'varuhurame nhande ve Cristo'ga nhande arõ . Ty'ara nhande jukaheterame ga nhande arõ . Nhande herekoe'ymame mbatera ga nhande arõ . Nhande manog̃werĩrame ga nhande arõ . G̃a nhande jukarame ga nhande arõ . Nimombikavi tuhẽ Jesus'ga remiarõa .
45009014	~		E'i tehe po g̃a Tupana'ga pe a'ero : “ Ndapyryvi Tupana'ga , ” e tehe po g̃a . “ A'ereki jara'g̃a ndehe ga ndokoi . Jara'g̃a ndehe ga oko , ” e po g̃a . Nde'i po g̃a a'ea Tupana'ga pe hamo .
45009019a	Maraname		Pe'ji tehe po pe ji ve a'ero : “ Po ore noreangari a'ero maraname po Tupana'ga euhui ore ve naerũ ? 
45009019b	Maraname		Maraname ga ei : ‘ Peko te'varuhu pe peangare'yma ’ ? ” pe'ji po pe ji ve . “ A'ereki ga tuhẽ oko g̃wemimbotarimo ore angarukare'yma . A'ereki ahe nomovahĩ Tupana'ga remimbotarimova'ea . ” Pe'ji tehe po pe ji ve , a'e ji .
45009020a	~		Ahe nonhi'ig̃ayvari tuhẽ Tupana'ga yvyakotyva'ero , a'e ji . 
45009020b	~		Aherembiapoa nde'i ahe ve : 
45009020c	maraname		“ Maraname nde ji apouhui na ? ” Aherembiapoa po nde'i a'ea .
45009021	~		Kiroki ga oapo nhaetĩtujuga — g̃wemimbotarimo tehe ga oapo a . Opyhy po ga tujuga ru'uma japovo . Jara japorame po ga ei : “ Koa po ti ji a'apo katu nehẽ . Pyryheteva'ea po ti ji a'apo nehẽ , ” e po ga . Igwete po ga ei no : “ Kirẽva'ea po ti ji a'apo jate hembyruera pyvõ . A'ea po ti ji apo'ru jipi , ” e po ga . G̃wemimbotarimo tehe ga japoi a'ero .
45009022	~		Ga javijitehe nhandeapohara'ga rekoi Tupana'ga rekoi yvyakotyve'g̃a nderekovo . Okwahavuka pota ga onhimboahiva okote'varuhuve'g̃a pe . Okwahavuka pota ga opopoakara g̃a pe no . Ga nonhimbaekwahivi ve okote'varuhuve'g̃a ndehe — kiroki g̃a Tupana'ga monhimboahi ojive . A'ea ko hahyheteag̃wama g̃a pe .
45009023	~		Okwahavuka pota ga gwuvihavuhuhetea nhande ve . Tupana'ga nhande porogwety . Igwete ga nhande mombyryvi togwereko ti g̃a jiruvihavuhuhetea ji pavẽi javo .
45009024	~		Nhande tuhẽ ga nhande mo'ẽ g̃ahã po ti jireheve'g̃a javo . Judeus'g̃a pe jate rũi ga ei . Judeus'g̃arũive'g̃a pe ga ei no g̃a mo'eamo ojive . Nahã ga nhande mo'emo'ẽi judeus'g̃a hugwi judeus'g̃arũive'g̃a hugwi no .
45009030	Marã		Nahã ji ei a'ero . Judeus'g̃arũive'g̃a nde'i ojohupe : “ Marã po ti nhande nhimombyryvi nehẽ ? ” nde'i g̃a . Tupana'ga reki omombyry g̃a . A'ereki g̃a ojiko ga rehe .
45009032	~		A'ereki g̃a e'i : “ Nhande tuhẽ po ti xanhimombyry nehẽ . ” G̃a ndojikogi Cristo'ga rehe . Cristo'ga e'i g̃a pe : “ Pejiko ti ji rehe . ” A'ero g̃a nhimboahivi ga pe ojikopotare'yma g̃waramo ga rehe . Itauhua ko ahe mbo'a ahe nog̃a ahe monhimboahiva . Ita javijitehe ko Cristo'ga judeus'g̃a monhimboahivuhui g̃a monhimonha'ngavo .
45010006	~		Jara'g̃a pe ki a'e te ahe e'i ikwatija g̃a mombe'gwovo no — kiroki g̃a e'i : “ Nhande jikogame Tupana'ga rehe po ti ga nhande mombyryvi nehẽ . ” G̃a pe Moisésva'ea ei : “ Te'iyme ti g̃a oyvyteri pe : ‘ Tojiupi ti g̃a yvagi pe ’ . ” Cristo'ga mbojyva pe jugwi Moisésva'ea ei te'iyme ti g̃a a'ea javo . A'ereki Cristo'ga uripe raikwehe tamombyry g̃a javo .
45010007	~		Igwete Moisésva'ea ei no : “ Te'iyme ti g̃a no : ‘ Toho po ti g̃a omanove'g̃a gwyri pe ’ . ” Cristo'ga mbogwerava pe jugwi Moisésva'ea ei te'iyme ti g̃a a'ea javo . A'ereki Cristo'ga okweravipe reki omanoa hugwi raikwehe .
45010008	~		Moisésva'ea e'i a'ero : “ Pekwaha pe Tupana'ga nhi'ig̃a , ” ei ahe . “ A'ereki nonhimimi pe me a . Penhi'ĩ pe a'ea rehe . Pejapyaka pe a'ea rehe Tupana'ga nhi'ig̃a rehe , ” ei ahe ikwatija hako . A'ea ore imombe'ui pe me no tapejiko ti ga rehe javo .
45010014a	~		Emo ojikoge'ymame ga rehe po g̃a nde'i ore poko javo ga pe . 
45010014b	~		Ganhi'ig̃a renduve'ymame po g̃a ndojikogi ga rehe . 
45010014c	~		Ga mombe'ue'ymame g̃a pe po g̃a nohenduvi ganhi'ig̃a .
45010015	~		Tupana'ga g̃a mondoe'ymame ga mombe'uuka g̃a pe po g̃a nomombe'ui ga g̃a pe a'ero . Emo Tupana'ga g̃a mondouka tuhẽ reki ga mombe'gwovouka g̃a pe . Igwete ikwatijara e'i no : “ Pyry hete tuhẽ g̃a ndurame imombe'gwovo pyryva'ea nhande ve , ” e'i hako .
45010016	~		Emo imombe'urame g̃a pe g̃a nhaporemo rũi g̃wendu katu Tupana'ga remimombe'upyryva . Nanongara pe Isaíasva'ea ei Tupana'ga pe hako : “ G̃a nohendukatui reki ore imombe'urame g̃a pe , ” ei ahe opojykaharete'ga pe hako .
45011004	~		Igwete Tupana'ga ei Eliasva'ea pe hako : “ Nde tehe rũi reki ereko , ” ei ga . “ Sete milve'g̃a akwaimbae'g̃a ji areko jijiheva'ero . G̃a nombohetei Baal ra'angava , ” ei Tupana'ga ahe ve hako .
45011007	~		A'ero ji ei : Israelitas'g̃a opota omombyryva novĩa . Tupana'ga ki a'e te nomombyrypavi g̃a . G̃wemimo'ẽhara'g̃a jate ga g̃a mombyry . Jara'g̃a reki hendupotare'ymame Tupana'ga nhi'ig̃a ga nohendukatuukari g̃a pe a'ero .
45011015	~		Opohirame judeus'g̃a hugwi Tupana'ga jirekokatuukari judeus'g̃arũive'g̃a pe . Aerẽ Tupana'ga jirekokatuukarirẽ judeus'g̃a pe po ti kaitu pyryheteramo yvyakotyve'g̃a pe nhaporemo nehẽ !
45011018	~		Judeus'g̃a jikoge'ymame ga rehe Tupana'ga pohiri g̃a hugwi . Emo judeus'g̃arũiva'ero tapenhimboheteuhui ti a'ea rehe . Tape'jiuhui ti : “ G̃a hohe'i tehe ko ore pyryvamo . Nurã Tupana'ga opohi g̃a hugwi imombyryva ore ve . ” Tape'jiuhui ti a'ea . A'ereki judeus'g̃a nemboypya rehe Tupana'ga omombyry pe me . Ndia'ei nhande : Hakã rehe ko pyry yva rapoa pe , ndia'ei nhande . A'ereki yva rapoa rehe ko pyry hakã pe . Na jitehe judeus'g̃a nemboypya rehe ko pyry pe me . A'ereki Tupana'ga omombyry pe me pe g̃anemboypya javijitehero g̃waramo . A'ereki ahe ypy gwereko Tupana'ga nhi'ig̃a imombe'gwovo pe me . Tape'ea'javuhui ti a'ero : “ Ore rehe Tupana'ga omombyry judeus'g̃a pe . ”
45011033a	~		Tupana'ga pyry hete tuhẽ imbuhua pyryva'ea nhande ve . Heaporog̃ita katu hete ga mbatera rehe . Okwaha pa hete tuhẽ ga . Nhande ndikwahavi tuhẽ Tupana'ga reaporog̃ita . “ Onhimi hete nhande ve , ” xa'e nhande jupe .
45011033b	~		
45011034a	~		Tupana'ga mombe'uhava e'i no : “ Ndikwahahavi Tupana'ga reaporog̃ita , ” e'i . 
45011034b	~		“ Nimog̃itahavi ga nahanahã po nde rekoi hamo jave'yma ga pe , ” e'i .
45011035	~		“ Nimondohavi ga pe tokwepy ti ga javo , ” e'i ikwatijara .
45014004	~		Tape'ei ti g̃a pe : “ Peko te'varuhu pe . ” A'ereki g̃a pendeheve'g̃a rũi . G̃anduvihava'ga po ti e'i g̃a pe . G̃a ndekokaturame po ti ga ei pepyry pe javo . G̃a ndekote'varuhurame po ti ga ei peko te'varuhu pe javo . Tupana'ga po ti e'i tuhẽ ojiheve'g̃a pe : “ Peko katu pe . ” A'ereki nhandepojykaharete'ga g̃a mongo katu g̃a nderekovo .
45014010a	maraname		Oro pe mbiara ue'ỹva'ero , maraname pe euhui penhirũ'g̃a pe Tupana'gareheve'g̃a pe peko te'varuhu pe javo ? 
45014010b	maraname		Oro pe no mbatera upava'ero , maraname pe penhiirũ'g̃a nderekomemui naerũ ? A'ereki Tupana'ga jate okwaha javo a'ea pe . Nhande ve nhaporemo po ti ga e'ie'i nhandereaporog̃ita pe nehẽ .
46001020a	Maranuhũ		Maranuhũ nanongara'g̃a ndekoi naerũ 
46001020b	~		ikwahapyra'g̃a pembo'ehara'g̃a no ? 
46001020c	Marã		Marã onhi'ig̃atuhara'g̃a no ? Yvyakotyve'g̃a e'i tehe nanongara'g̃a pe : “ Okwaha hete g̃a . ” Tupana'ga ki a'e te omboukwahavuka reki g̃anembikwahave'yma .
46002011	~		Nhandereaporog̃ita ojipe'g̃a ndokwahavi . Nhande jate tikwaha nhandereaporog̃ita . Na jitehe ojipe'g̃a ndokwahavi Tupana'ga reaporog̃ita . Gara'uva jate okwaha a'ea .
46002016a	~		Nahã Tupana'ga ikwatijarukari ahe ve hako . Igwete ahe ei hako : “ Ndokwahavi pa g̃a nhandepojykaharete'ga reaporog̃ita . Nomog̃itai pa g̃a ga javo ga pe , ” ei ikwatijara . Nhandereaporog̃ita reki Cristo'ga reaporog̃ita'java'ea .
46002016b	~		
46003005a	Marã		Marã tuhẽ Apolo'ga rekoi naerũ ? 
46003005b	Marã		Marã ko ji rekoi naerũ ? Tupana'ga remimbotarimova'eareheva'ero ore memei oroko . Tupana'ga Cristo'ga mombe'uuka ore ve pe mbo'eavouka . A'ero pe jikogi Cristo'ga rehe ikwehe .
46004007a	~		Tapenhimbohetei no ji ko g̃a hohe javo . A'ereki ojo'jajo'java'ero pe peko . Tupana'ga remimondotehea reki pe pereko . Gaha omondo pe me . Nurã pe herekoi . Tapenhimbohetei ti a'ero . A'ereki peapoa ko Tupana'ga remimondoa .
46004007b	~		
46004007c	~		
46004021	Marã		Marã po ti ji rurame pe pyri a'ero nehẽ ? Pe pohire'ymame pendekoagwera hugwi po ti ji nhi'ig̃ahyi pe me imbohahyuka nehẽ . Pe pohirame jugwi po ti ji rekoi pe ndehe pe nderekonhyromo nehẽ jirurame pe pyri nehẽ . Marãva'ea po pe pepota naerũ ?
46005002	~		Penhimboheteuhu pe naerũ oroko katu pa ore javo tehe naerũ ? Ndapevy'arihu hete po pe ga rehe hamo . Pepe'a ti ga pejipytera hugwi ga mondovo pejatykarame jipi Tupana'ga mboheteavo .
46005012	~		Kiroki g̃a ndojikogi Jesus'ga rehe — g̃a pe ji nda'ei peko te'varuhu pe javo . Tupana'ga gwe ti e'i g̃a pe nehẽ . G̃a pe ki a'e te — kiroki g̃a ojatyka pe pavẽi Tupana'ga mboheteavo — g̃a pe po pe ei hamo g̃a ndekote'varuhurame . Nahã Tupana'ga rembikwatijarukara i'ei no : “ Pemombo ti okote'varuhuve'ga pejipytera hugwi , ” e'i .
46006001	~		Penhoirũ ko pe Jesus'gareheva'ero . Nurã ji ei pe me : Pejogwayvarame ti tapejogwerohoi juizes'g̃a pyri — kiroki g̃a ndokoi Tupana'ga rehe . Tapejogwerohoi ti nanongara'g̃a pyri tomohig̃atu ti g̃a nhande ve javo . Jesus'gareheve'g̃a jate ti tomohig̃atu pe me .
46006003	~		Xa'e po ti nhande imohig̃atuavo yvagipeve'g̃a pe nehẽ no Tupana'gapyrive'g̃a pe . Ndapekwahavi pe a'ea ? Po ti nhande ei g̃a pe vehevi nehẽ , yvyakotyva'ea pe kaitu po nhande imohig̃atui kiro hamo .
46006004	~		Pe jogwayvarame mbatera rehe tapejogwerohoi ti g̃a pyri a'ero — kiroki g̃a pe Jesus'gareheve'g̃a e'i ndapyryvi g̃a javo . Nanongara'g̃a pyri tapejogwerohoi a'ero nehẽ tomohig̃atu ti g̃a nhande ve javo .
46006007a	~		Ndapyryvi tuhẽ pe me pejogwerohohava juizes'g̃a pyri pejogwayvaro g̃waramo . Peirũ'g̃a ndekote'varuhurame pe me nandejate a'ero . G̃a imimame pembatera pe hugwi tapejipygi ti g̃a ndehe .
46006007b	~		
46006009	~		Okote'varuhuve'g̃a po ti nduvi Tupana'ga pyri yvagi pe nehẽ . Ndapekwahavi pe a'ea naerũ ? Tapenhimoandyandyi ti . Kiroki g̃a ndoakwahavihu — nduvi po ti g̃a Tupana'ga pyri nehẽ . Kiroki g̃a oko hete ha'angava rehe imboheteavo — nduvi po ti g̃a ga pyri nehẽ no . Kiroki g̃a gwereko ojipe'g̃a nembireko'g̃a — nduvi nehẽ no . Kiroki g̃a ojogwereko akwaimbae'g̃a memenhuhũ — nduvi po ti g̃a Tupana'ga pyri na jitehe nehẽ no .
46006016	~		Ga g̃a'upaharahẽa rerekorame g̃a jikoty'ari ojipejiva'ea'java'ero . Ndapekwahavi pe a'ea naerũ ? A'ereki Tupana'ga rembikwatijarukara e'i : “ G̃a ojogwerekoro g̃waramo ojipejiva'ea'java'ea akwaimbae'ga kunhahẽa pavẽi , ” e'i ikwatijara .
46006019	~		Penda'oa ko Tupana'ga ra'uva ruhava . A'ereki gara'uva oko pe pyri jipi . Ndapekwahavi pe a'ea naerũ ? Tupana'ga omondo gwa'uva , pe imbuhuri pejipyri . Penda'oa ko peapoa rũi a'ero . Penda'oa ko Tupana'ga apoa .
46007016a	Mara'ngu		A'e reki ji kunhangwera'g̃a pe : Mara'ngu po ti nde enhimbireko'ga mbojikoguka Cristo'ga rehe nehẽ ? Igwete ji ei akwaimbae'g̃a pe : 
46007016b	Mara'ngu		Mara'ngu po ti nde enhimbirekohẽa mbojikoguka Cristo'ga rehe jitehe nehẽ no ?
46009007a	~		Soldados'g̃a tavukarame g̃anduvihava'g̃a omondo mbatera g̃a pe . G̃a ndoporavykyi ojipea rehe no tipyhy ti mbatera nhandejive javo . G̃anduvihava'g̃a omondo g̃a pe . Oro itỹhara'g̃a no . G̃a o'u yva'ia g̃wemitymagwera oporavykyagwera rehe . Na jitehe oporavykyagwera rehe ovelhas repiakatuhara'g̃a o'u ika'mbya ovelhas hugwi .
46009007b	~		mbatera
46009007c	~		
46009018	~		
46010019a	marãi		Oro Tupana'garũiva'eapeva'ea , marãi ji jupe a'ero ? 
46010019b	~		Oko tehe reki Tupana'garũiva'ea , a'e ji , g̃anembikwava'eg̃a pavẽi — 
46010019c	~		kiroki ikwava'embyra Tupana'garũiva'ea pe .
46010029	Maraname		Pe me ko pyry pe i'ui novĩa . Emo ga pe ndapyryvi i'ua . Nurã tape'ui a'ero . Pe'e po pe ji ve a'ero : “ Marã naerũ ? Jipiro'y ji jijikwakuva hugwi i'gwovo pa mbatera . Maraname ji nda'ui naerũ g̃a eteherame jupe ahe ndo'ui javo ? ” pe'e po pe ji ve .
46010030	Maranuhũrame		“ I'urame jipi ji ei Tupana'ga pe : ‘ Ndepyry hete nde imbuhuruka mbatera ji ve , ’ a'e ji ga pe , ” pe'e po pe ji ve . “ Maranuhũrame g̃a ete'varuhui ji ve nhirembi'ua rehe ji ekaturame Tupana'ga pe i'gwovo naerũ ? ” pe'e po pe ji ve .
46011022	Marãi		Ndaperekoi tuhẽ po pe onga naerũ tape'u ipype ? Ndapekoa'javi po pe Tupana'gareheve'g̃a ndehe naerũ imbatere'ỹve'g̃a mbopoyjayjare'yma naerũ ? Marãi po ti ji a'ero pe me nehẽ naerũ ? Opombohete po ti ji a'ea rehe naerũ ? Nopombohetei tuhẽ po ti pe a'ero nehẽ .
46012017a	gara		A'ea'ja ji pe me . Pehepia ahera'oa . Po ahereakwara jate hekorame gara pyvõ po ahe henduvi hamo naerũ ? 
46012017b	gara		Po aheapyakwara jate hekorame gara pyvõ po ahe hetuni a'ero hamo naerũ ? Nahã ji ei Cristo'gareheve'g̃a mombe'gwovo a'ero no . Po ahemonhimomby'ava'ea apohara'g̃a jate g̃a ndekorame ma'g̃a po omombe'u Tupana'ga ojipe'g̃a pe hamo naerũ ?
46012019	marã		Po heheva'ea jate hekorame ojipejiva'ea jate , marã po ahera'oa rekoi a'ero hamo naerũ — kiroki a'ea rehe oko heheva'ea ?
46014006	~		Nhiirũ , po ti nhinhi'ig̃a nhanerembikwahave'ỹva'ea ji horame pe pyri nehẽ , a'ero po ti ji ndopopokogi tuhẽ nehẽ . Po ti ji imombe'ui pe me Tupana'ga rembikwahavukara ikwahavuka mbatera pe me , a'ero po ti ji pe pokogi nehẽ . Po ti ji imombe'ui Tupana'ga nhi'ig̃a pe me pe mbo'eavo a'itituhẽva'ea rehe , a'ero po ti ji pe pokogi nehẽ no .
46014007	~		Ehepia ko imonhi'ingava jiru'a'java'ea violão no heaporog̃itae'ỹva'ea . Inhi'ig̃atue'ymame po nhande niambaragwahavi inhimby'yja rehe .
46014008	~		Opy g̃a trombeta soldados'g̃a momoranduva tapetavuka ti g̃a pe kiro javo . Po trombeta nonhi'ig̃atui ikwahavukare'yma g̃a pe , a'ero po ti soldados'g̃a nonhimboavujikweri tuhẽ otavukara rehe .
46014009	~		Na jitehe po ti penhi'ig̃a oko aherembikwahave'ỹva'ero , a'ero po ti g̃a ndokwahavi pe nhi'ig̃ame g̃a pe a'ero nehẽ . “ Onhi'ĩ tehe po g̃a upa , ” e po ti g̃a pe me nehẽ .
46014015	Marã		Marã po ti ji rekoi a'ero nehẽ naerũ ? Anhi'ĩ po ti ji Tupana'ga pe nhinhi'ig̃a rekorame nhanerembikwahave'ỹva'ero . Anhi'ĩ po ti ji ga pe nhiakag̃a ikwahavame nehẽ no . Na jitehe po ti ji nhimby'yi nhinhimby'yja rekorame nhanerembikwahave'ỹva'ero . Anhimby'yi po ti ji nhiakag̃a ikwahavame nehẽ no .
46014016	marã		Pejatyka pe jipi Tupana'ga mboheteavo ndepyry nde javo ga pe . Po nenhi'ig̃a rekoi nhanerembikwahave'ỹva'ero nde nhi'ig̃ame Tupana'ga pe , a'ero po ti marã ikwahave'ỹve'ga ei amém na tuhẽ javo nde nhi'imbavame nehẽ naerũ ? A'ereki ga ndokwahavi nde nhi'ig̃ame .
46014026	Marã		Marã a'ero , nhiirũ ? Pejatykarame jipi Tupana'ga mboheteavo jara'g̃a onhimby'yi Tupana'ga pe . Jara'g̃a ombo'e ojipe'g̃a . Jara'g̃a omombe'u Tupana'ga rembikwahavukara . Jara'g̃a nhi'ig̃a ko penembikwahave'ỹva'ea . Jara'g̃a omombe'u katu akoja'g̃a nhi'ig̃a penembikwahave'ỹva'ea tokwaha ti g̃a javo . Na tuhẽ ti peko a'ero pejopokopokoga penhombojikojikoga Tupana'ga rehe .
46014036	Marã		Marã pe ndekouhui naerũ ? Peheypyuhu pemombe'u Tupana'ga nhi'ig̃a raikwehe naerũ ? Pe me jate Tupana'ga ombuhuruka onhi'ig̃a raikwehe naerũ ? Ahã reki .
46015012	Maranuhũrame		Xa'e nhande jipi : Tupana'ga ombogwera Cristo'ga gamanoa hugwi heikwehe . Maranuhũrame po pepyteripeve'g̃a euhui naerũ Tupana'ga nombogweravi omanove'g̃a javo ?
46015029a	~		
46015029b	marã		Oro g̃a — kiroki g̃a onhimobatizauka omanova'ea repyga onhimobatizaukare'ỹva'ea repyga — marã g̃a ndekoi nanongara rehe naerũ ? 
46015029c	~		Po Tupana'ga nombogweravi ahe hamo , a'ero po g̃a nde'i hamo : Xanhimobatizauka ahe repyga nehẽ .
46015030a	~		Oro ore , po Tupana'ga nombogweravi omanove'g̃a hamo , a'ero po ore pohiri Cristo'ga hugwi hamo tombohahyyme ti g̃a ore ve javo hamo .
46015030b	~		
46015032	~		Imombe'upotarame Tupana'ga nhi'ig̃a ji g̃a ndayvayvari Éfesopeve'g̃a . G̃a ko ja'gwara ja ji ve , a'e ji . A'ereki g̃a onharõ hete tijuka ti ga javo . Po ji ikwahahetei hahya nhimanomo Tupana'ga nanhimbogwerava'javi javo , a'ero po ji ikwahatehei hahya Tupana'ga nhi'ig̃a mombe'gwovo hamo . Po Tupana'ga nombogweravi omanove'g̃a , a'ero po xako aherembi'ea rupi hamo — kiroki ahe e'i : “ Mara'ngu po ti nhanemanomo ko'emame nehẽ ? Ti'u hete ti mbatera toryva apovo a'ero . Ti'u hete ti kag̃witig̃a no , ” ei ahe .
46015035a	Marã		Jara'ga po e'i : “ Marã po ti omanove'g̃a mbogwerava ? 
46015035b	Marã		Marã po ti g̃anda'oa nehẽ Jesus'gareheve'g̃a nda'oa nehẽ ? ” e po ga javo .
46015055a	~		“ Nhanemanoa niandepojykapava'javi . 
46015055b	~		Nhanemanoa nombohahya'javi nhande ve , ” e'i aherembikwatijara .
47002002	~		Po ti ji hoi pe pyri hamo , a'ero po ji imondoi hahyva'ea pe me pe mongoveveuhuavo hamo . A'ero po nanhimbohoryhavi hamo pe ndekoveveuhuro g̃waramo .
47002016	Ma'g̃a		G̃a pe Cristo'ga mombe'ua i'agahiva'ea ja ndikatui okovo ahejukaag̃wama . A'ereki henduvame Cristo'ga mombe'ua g̃a ndogweroviari ipotare'yma . Nurã po ti g̃a manoi ogwovo hahyva'ea ruvihava pype nehẽ . Kiroki g̃a Cristo'ga gweroho Tupana'ga viara rupi — g̃a pe Cristo'ga mombe'ua perfume ja ikatu hete okovo g̃ambogweravag̃wama . A'ereki henduvame Cristo'ga mombe'ua g̃a ojiko ga rehe . A'ero po ti g̃a ndekoi avuirama ga pyri nehẽ . Ma'g̃a po ipopoaka Cristo'ga mombe'gwovo g̃a pe hamo naerũ ? A'ereki ahã ipopoakave'g̃a jupe .
47003008	~		Koji'i Tupana'ga katukatuhetea jukwaha hete tuhẽ ga nhi'ig̃ame ipyahuva'ea rehe Cristo'ga mombe'ua rehe a'ero . A'ereki g̃a Cristo'ga mombe'urame g̃a pe Tupana'ga ra'uva ombopyahu g̃andeaporog̃ita g̃a mbojikoga ga rehe . A'ero po ti a'ea g̃a mongoi Tupana'ga pyri avuirama nehẽ .
47003009	~		Ikatu hete Tupana'ga rembikwatijarukara Moisésva'ea pe novĩa ymyahũva'ea . A'ea e'i : “ Tupana'ga nhi'ĩpo'rupave'ymame ti g̃a toho hahyva'ea ruvihava pype nehẽ . ” Koji'i hete ikatu hete Tupana'ga nhi'ig̃a ipyahuva'ea rehe Cristo'ga mombe'ua . A'ereki onhi'ig̃ame ga rehe ga gwa'uva mbuhurukari nhande pyri nhanderekote'varuhua momboa nhande hugwi nhande mongokatuavo .
47006014a	~		Tapejihe'ari ti Tupana'ga arõe'ỹve'g̃a ndehe pejogwerekoe'yma g̃a pavẽi . A'ereki tegwete okokatuve'g̃a jihe'akatua okote'varuhuve'g̃a ndehe . Na tuhẽ ! Kojahua ndojihe'ari ypytuna rehe . Na jitehe heaporog̃itapyahuve'g̃a ndojihe'akatuag̃wami te heaporog̃itate'varuhuve'g̃a ndehe .
47006014b	~		
47006015a	~		Na tuhẽ ! Tegwete g̃ajogwerekokatua Cristo'ga Diabo'ga pavẽi . 
47006015b	~		Cristo'gareheve'g̃a ndeaporog̃ita ko Cristo'gareheve'g̃arũive'g̃a ndeaporog̃ita atyvi .
47006016	~		Tupana'ga mbohetehava pype ndogwerekoi ha'angava — kiroki a'ea pe g̃a e'i oreremimbohetehara . A'ereki a'ea ndojogwerekokatui Tupana'ga pavẽi . A'ereki pevo Tupana'ga ruvi jipi . Gareheva'ero nhande tuhẽ xako Tupana'ga mbohetehavamo avuiramave'ga mbohetehavamo . Nhandepyteri pe ga ruvi no . A'ea pe tuhẽ Tupana'ga ei javo hako : “ Aju ti ji g̃a pyri jitekovo g̃apyteri pe . Jihi po ti g̃a ji mbohetei nehẽ . Oko ti g̃a nhinhi'ig̃arupiva'ero nehẽ , ” ei Tupana'ga hako .
47011011	~		Pe'e tehe po pe : “ A'ea Paulo'ga ei nhande ve . A'ereki ga nianearõi , ” pe'e po pe novĩa . Ji opoarõ hete reki ! Tupana'ga okwaha a'ea .
47011029a	~		Po ojipe'ga oko gwereuhu Cristo'ga nhi'ig̃a rupi opopoakare'ymamo , a'ero ji haykahetei gapopoakare'ymagwera . Ji ndajipopoakari a'ero . Po ojipe'g̃a ga mbo'e ite'varuhua rehe tambotegwete ti ji ga javo , a'ero ji nhimboahivi g̃a pe .
47011029b	~		
47012013	Marã		Nahã ji rekoi ji Cristo'ga mombe'urame pe me a'ero . Na jitehe ji rekoi ji Cristo'ga mombe'urame ojipe'g̃a pe no . Ojo'jajo'ja ji rekokatui pe me g̃a pe no . Marã ji rekote'varuhui pe me jijekokaturame g̃a pe naerũ ? Ji nda'ei pe me ikwehe : Pembuhumbuhu itambere'ia ji ve ji Cristo'ga mombe'uro g̃waramo . A'ea rũi ji ei pe me ikwehe . Nurã po pe ei ji ve naerũ : “ Paulo'ga ite'varuhu ore ve ipyhyge'yma ore hugwi ipyhygame ojipe'g̃a hugwi . ” A'ea po pe ei ji ve naerũ ? Po pe ei a'ea ji ve , a'ero ji nhimomby'ahetei heroviare'yma ! Jipyry ji pe me imbuhurukare'yma pe hugwi ikwehe .
47012017	~		Ji nopomoandyandyjangavi . Ji ojipe'g̃a mondorame pe pyri g̃a nde'i pe me : “ Pembuhu ti itambere'ia ore ve . ” A'ea rũi g̃a ei herure'yma pe hugwi imbuhure'yma ji ve .
48002014	Maraname		Nahã Pedro'g̃a ndokoa'javi a'itituhẽva'ea rupi Jesus Cristo'ga mombe'ua rupi . Igwete a'ea repiagame ji Pedro'ga movahĩ g̃andovaki . “ Nde ko judeu ji javijitehe . Emo judeus'g̃a atyvi reki nhande rekoi ag̃wamo nhaneramonhava'ea atyvi , ” a'e ji . “ Nhaneramonhava'ea ojikwaku pa jipi . Nhande ki a'e te nhandejikoga g̃waramo Jesus Cristo'ga rehe nhande jikwakupigi a'ero ikwehe , ” a'e ji ga pe . “ Judeus'g̃arũive'g̃a javijitehe reki nhande rekoi ag̃wamo . Maraname nde euhui kiro judeus'g̃arũive'g̃a pe a'ero ? A'ereki nde ere'e g̃a pe : ‘ Pejikwaku ti , a'ero po ti ore jihe'ari pe ndehe nehẽ . ’ Po ahe nombojikwakuvukari g̃a hamo , ” a'e ji Pedro'ga pe ikwehe .
48003001	Maraname		Ah , Gálatas ! Perovia paravuhu pe g̃anhi'ig̃a pejipohia a'itituhẽva'ea hugwi . Maraname g̃a pe moandyandyjuhu pe nderekovo ? A'ereki ji amombe'u katu pe me Jesus Cristo'ga manoagwera yva rehe ikwehe .
48003019	Maraname		A'ero po pe ei : “ Maraname Tupana'ga omondo onhi'ig̃a Moisésva'ea pe a'ero tombo'e ti ga g̃a javo ? ” pe'ji po pe . Ombo'euka ga ahe ve onhi'ig̃a rehe tonhimombaragwaha ti g̃a okote'varuhua rehe javo . “ Tohendu katu na'ẽ ti g̃a Moisésva'ea remimbo'ea , ” ei Tupana'ga hako . “ Abraãova'ea rymymino'ga hoa renonde yvya koty ti g̃a tohendu katu na'ẽ , ” ei ga . Abraãova'ea rymymino'ga pe Tupana'ga e'i — kiroki ga pe Tupana'ga e'i nhog̃wenonde nde po'ruavo ti ji tamombyry g̃a pe javo , Cristo'ga . “ Gahoa renonde yvya koty po ti g̃a hendukatui Moisés'ga remimbo'ea nehẽ hamo , ” ei Tupana'ga hako . Nahã Moisésva'ea remimbo'ea ruri hako . Tupana'ga onhi'ĩ na'ẽ ojipyrive'g̃a pe . Aerẽ Tupana'gapyrive'g̃a heruri ganhi'ig̃a yvya koty imombe'gwovo Moisésva'ea pe . Aerẽ ahe imbuhurukari oreramonhava'ea pe hako . Na tuhẽ ko Tupana'ga imonhimoanhani onhi'ig̃a imbuhuruka ahe ve hako .
48004009a	Maranuhũrame		Ag̃wamo ki a'e te pe pekwaha tuhẽ Tupana'ga . Gaha reki ojikwahavuka pe me pe mbojikoguka ojihe . Maranuhũrame pe perojijyjuhu pejeaporog̃ita kiro pejikopotara'java ikwakuva'ea rehe — kiroki ndipopoakari tehe ? 
48004009b	Maranuhũrame		Maranuhũrame pe ndapepiro'ypotara'javi a'ea hugwi ?
48004010	~		Pekwaku po pe sábado jipi . Jahya porame po pe pekwaku no . Yapoarupiva'ea po pe pekwaku . Kwara mbo'ara rupi na jitehe no . Nahã po pe ikwakukwakuvi jipi .
48004015	Marã		A'ea rupi pe vy'ahetei ji rehe novĩa . A'iti tuhẽ pe ndekohetei ji rehe penhikwava'eg̃a ji ve . A'ea rupi pe hendukatui nhiremimombe'ua pe me novĩa . Ag̃wamo ki a'e te ji imombe'uro g̃waramo a'itituhẽva'ea pe me po pe etehei ji ve : “ Paulo'ga ndokoa'javi nhande rehe kiro , ” pe'ji tehe po pe . Marã po pe ndekoi kiruamo naerũ ?
48004021	~		Jararamo po pe pe'e tehe ojohupe : “ Xako ti Moisésva'ea remimbo'eagwera rehe . A'ero po ti Tupana'ga ei nhande ve nehẽ : ‘ Pepyry hete pe ’ , ” pe'e tehe po pe . Peko pota pe aheremimbo'eagwera rehe novĩa . Emo pe ndapehenduvi ahenhi'ig̃a .
48004030	Marã		Marã reki ikwatijara e'i a'ero hako ? Ikwatijara omombe'u Sarava'ea nhi'ig̃agwera g̃wembirekova'ea pe Abraãova'ea pe . “ Emombo ti avo hugwi ipiro'ye'ỹvehẽa hẽara'yra'ga reheve , ” ei ahe . “ Ga po ti ndopojykai tuhẽ nembatera nehẽ ipiro'ye'ỹvehẽa ra'yra'ga , ” ei Sarava'ea ahe ve . “ Jihi ko nerembirekoetea , ” ei ahe . “ Jira'yra'ga jate po ti opojyka ndeapoa nehẽ , ” ei ahe Abraãova'ea pe hako . Nahã ikwatijara imombe'ui Sarava'ea nhi'ig̃agwera hako .
48005007a	Maranuhũrame		Ymya pe jikohetei Jesus Cristo'ga rehe pyryva'ea rerovia ikwehe . Emo kiro pe napehendukatua'javi pyryva'ea mombe'ua . Maranuhũrame ojipe'ga pe ndovahoguhui pendeaporog̃ita rerojijyjijyita ?
48005007b	~		
48005011	~		Oro ji , nhiirũ , ji nda'ei tuhẽ ahe ve tojikytiuka ti g̃a javo . I'mbe reki judeus'g̃a ji mombe'gwovo Paulo'ga e'i jupe javo . “ ‘ Tojikytiuka ti g̃a . A'ea pyry Tupana'ga pe , ’ ei Paulo'ga , ” ei g̃a o'mbero . Ymya ji ei a'ea novĩa . Ag̃wamo ji erame po g̃a ndokote'varuhua'javi ji ve a'ero hamo . A'ereki ahekytia g̃a opota hete . G̃a oko te'varuhu tuhẽ reki ji ve . A'ea'e ko ji jipi : Jesus Cristo'ga omano yva rehe nhande repyga , a'e ji . Pejikoga rehe jate ga rehe po ti Tupana'ga ei pepyry pe javo . Emo ji nda'ei tojikytiuka ti g̃a javo . Ji erame po g̃a nonhimonha'ngaa'javi ji ve hamo ji Cristo'ga manoagwera mombe'urame hamo .
49004009	~		“ Ojiupi ga yvate , ” e'i . Nurã nhande ikwahavi gajyvypyagwera yvatea hugwi . A'ereki ojiupia renonde ga ojy yvya koty ogwovo omanove'g̃a gwyri pe .
50001018	~		Emo pyry tuhẽ g̃a Cristo'ga mombe'ui , a'e ji . Jiroryrory reki ji a'ea rehe g̃a Cristo'ga mombe'urame . G̃a ndeaporog̃itapyryvame ga mombe'gwovo pyry , g̃a ndeaporog̃itate'varuhurame ga mombe'gwovo pyry jitehe . A'ereki pyry tuhẽ Cristo'ga mombe'ua . Igwete po ti ji roryroryvamo nehẽ no .
50001021	~		A'ereki ji Cristo'ga rehe jate ako . Ji manorame pyry hete reki .
51002020	Maranameuhũ		Cristo'ga omano tamombo g̃andekote'varuhua javo . Nurã Cristo'ga pavẽi pe jikoty'aro g̃waramo pendeaporog̃itatiruahũa opi . Nurã pe ndekoi ojipe'g̃a ja rũi avo yvya koty g̃andeaporog̃itatiruahũrame . A'ereki nahã g̃anemimbo'ea e'i : “ Nahanahã yvya hako yvaga pavẽi po rimba'e . Nahanahã ti ahe toko , ” e'i g̃anemimbo'ea . Peko pe g̃a ja rũi . Maranameuhũ pe ndekopotara'javi g̃anemimbo'ea rupi naerũ ? Tapekoa'javi hehe .
52002019	~		A'iti tuhẽ ore pe ndepiapotari . A'ereki ore oroko pe ndehe . A'ero po ti Jesus Cristo'ga rura'javame ore ei : Orereheve'g̃a Tessalônicapeve'g̃a ojiko hete nde rehe , oro'e ti ore nehẽ . A'ea rupi po ti pe ore mbohoryvi Jesus Cristo'ga pyri nehẽ . Pe ndehe po ti ga ore mbohetei nehẽ pe pembojikoguka g̃a ji rehe javo . Pe tuhẽ po ti nahã ore ve nehẽ nhande amame nhandepojykaharete'ga rovai pyteri pe nehẽ .
52003009	~		A'ero ore norombohetepigi tuhẽ Tupana'ga pejikoga g̃waramo Jesus Cristo'ga rehe . Oro'e hete ore Tupana'ga pe : — Orerory hete ore nde rehe . A'ereki Tessalônicapeve'g̃a ojiko nde rehe jipi . Ndepyry hete nde g̃a mbojikoguka ejihe ore mbohoryva , oro'e ore Tupana'ga pe .
54003005	~		Po ga ndohepiakatukwahavi g̃wongapypeve'g̃a gwa'yra'g̃a no g̃a mongoe'yma onhi'ig̃a rupi , a'ero po ti ga ndohepiakatukwahavi Jesus'gareheve'g̃a g̃a nhimono'og̃ame tihendu ti Tupana'ga nhi'ig̃a javo . Nanongara'ga ti tokoyme g̃andepiakatuharamo a'ero .
54006007a	~		Ma gara nhande tiru reki nhande'arame ? Ndiheruri nhande . 
54006007b	gara		Ma gara po ti nhande tiroho nhanemanorame nehẽ ? Ndirohoi tuhẽ po ti nhande nehẽ .
58001005	~		A'ereki ojipyrive'g̃a pe Tupana'ga nde'iangavi : “ Jira'yramo nde rekoi . Jihi a'e yvyakotyve'g̃a pe nhaporemo nde mombe'gwovo kiro : Gaha ko jira'yra'ga . ” Ojipyrive'g̃a pe rũi Tupana'ga ei a'ea . Gwa'yra'ga pe jate ga ei a'ea . Onhi'ig̃a'java ga nomombe'ui ojipyrive'g̃a javo : “ Jihi po ti garuvamo ako nehẽ . Gaha po ti jira'yramo oko nehẽ . ” Ojipyrive'g̃a rũi Tupana'ga omombe'u o'erame a'ea . Gwa'yra'ga jate ga omombe'u o'erame a'ea .
58001013	~		Tupana'ga nde'iangavi ojipyrive'g̃a pe : “ Eapy ti ji pyri jijohukoty rũi ekovo g̃waramo g̃anduvihavuhuhetero . A'ero po ti ji nearõe'ỹve'g̃a mongoukari nenhi'ig̃a rupi nehẽ . ” Ojipyrive'g̃a pe rũi ga ei a'ea . Gwa'yra'ga pe jate ga ei a'ea .
58001014	~		Tupana'gapyrive'g̃a ko ha'oe'ỹve'g̃a yvagipeve'g̃a oporavykyavo Tupana'ga pe . G̃a nhaporemo opokopoko yvyakotyve'g̃a jipi . A'ereki Tupana'ga e'i g̃a pe : “ Peho ti g̃a pyri yvya koty g̃a pokoga — kiroki g̃a hugwi ji amombo g̃andekote'varuhua tuhu ti g̃a upa ji pyri avuirama nehẽ javo , ” ei Tupana'ga .
58002003	~		Po ite'varuhu ymyahũva'ea pe ahe rekoe'ymame Tupana'gapyrive'g̃a nhi'ig̃a rupi yvagipeve'g̃a nhi'ig̃a rupi , a'ero po ti nhande ve kaitu ite'varuhu nehẽ nhande rekoe'ymame Tupana'ga ra'yra'ga nhi'ig̃a rehe nhandepojykaharete'ga nhi'ig̃a rehe ag̃wamo . A'ereki pyry hete tuhẽ ga manoi nhande repyga imomboa nhanderekote'varuhua nhande hugwi nhande pokoga . Nhande imomborukare'ymame ga pe hendupotare'yma ganhi'ig̃a , niaka'nhymi tuhẽ po ti nhande hahyva'ea hugwi nehẽ . Omondo ti ga hahyva'ea nhande ve nehẽ . Ga ypy tuhẽ onhimombe'u tamano ti pe ndepyga javo . Henduvirẽ g̃a imombe'ui nhande ve javo : “ Nhandepojykaharete'ga ei : ‘ Tamombo javo ji ruri pe pyri . Tamombo ti yvyakotyve'g̃a ndekote'varuhua g̃a hugwi g̃a pokoga . Taroho ti ji g̃a ji rupi yvagi pe hahyva'ea hugwi inog̃atuavo g̃apy'a . ’ A'ea tuhẽ nhandepojykaharete'ga ei . ” A'ea g̃a ei imombe'ukatuavo ikwahavuka a'itituhẽva'ea nhande ve .
58002006a	~		A'ea ymyahũva'ea ikwahavukari nhande ve . A'ereki ymyahũ Tupana'ga nhi'ig̃a mombe'uharava'ea e'i Tupana'ga pe ikwatija hako : “ Anhimomby'a ji . A'ereki nde ereporogwety yvyakotyve'g̃a . G̃a ndehe nde erejapyaka . Ne'ag̃ataruhu nde g̃a ndehe . A'ereki nde neremoka'nhymi g̃a pokoga , ” ei ahe Tupana'ga pe ikwatija hako .
58002006b	~		
58003016	~		Ymyahũ penamonhava'ea g̃wendu Tupana'ga nhi'ig̃a novĩa hako . A'ereki ahe nohendukatupotari ganhi'ig̃a opohipota ga hugwi — kiroki ahe uhu Egitopeva'ea gwyra hugwi . Ymyahũ Moisésva'ea gweru ahe pea hugwi . Ndahe'yiva'ea g̃wendu katu Tupana'ga nhi'ig̃a . Ahe jate g̃wendu katu .
58003017	~		Onhi'ig̃a rendukatue'ỹva'ea rehe Tupana'ga onhimonha'nga quarenta anos mondorame . Ongae'ỹi me ahe manoi a'ero okote'varuhuavo . Pevo ahera'oa pytai a'ero .
58003018	~		Ahe jikopotare'yma g̃waramo ga rehe , ga ei : “ A'e hete ji : Nanog̃atuag̃wami ti ji g̃apy'a g̃a nderure'yma jijipyri nehẽ , ” ei Tupana'ga hako .
58006004	Marã		Marã po jara'g̃a pe ? Tupana'ga nhi'ig̃a g̃a henduna'ẽi . Aerẽ po g̃a nohendukatua'javi . G̃a henduvypyrame Tupana'ga ikwahavukari opyryva g̃a pe nahanahã ji ipotari javo . G̃a pe ga ikwahavukari Cristo'ga rupi po ti yvyakotyve'g̃a nduri ji pyri nehẽ javo . Nurã g̃a jikogi Cristo'ga rehe imomboruka ga pe okote'varuhua ojihugwi a'ero . “ Tupana'ga Cristo'ga mbuhuruka nhande pyri yvaga hugwi , ” ei g̃a . A'ero Tupana'ga ra'uvapyryva uhu g̃a pyri g̃a pokoga .
58007011	~		Ymyahũ Tupana'ga Leviva'ea rakykwepohara'g̃a mo'emo'ẽi toko ti Arão'g̃a ikwava'ẽharamo ji ve jipi israelitas'g̃a mombyryva javo . Arãova'ea oko Leviva'ea rakykwepoharamo . Arãova'ea oko ikwava'ẽharamo a'ero gwakykwepohara'g̃a pavẽi . Moisésva'ea pe Tupana'ga ikwatijarukari nhanembo'eagwera israelitas'g̃a mbo'eagwera nahanahã po ti ikwava'ẽhara'g̃a pe mombyry pe nderua ji pyri nehẽ javo . Arãova'ea aherakykwepohara'g̃a pavẽi nomombyryvukari reki nhandere'yja'g̃a israelitas'g̃a . A'ero israelitas'g̃a ndohoi Tupana'ga pyri . Nonhi'ig̃i g̃a ga pe no . Nurã Arãova'ea rakykwepohara'g̃arũive'ga ruri okovo ikwava'ẽharamo Tupana'ga pe . Ga ko Jesus'ga . Melquisedeque'ga ja ga oko ikwava'ẽharamo Tupana'ga pe . Tupana'ga nde'i Jesus'ga pe : “ Arãova'ea ja ko nde ikwava'ẽharamo ji ve . ” A'ea rũi Tupana'ga ei . E'i ga : “ Melquisedeque'ga ja ndehe kiro ereko avuirama ikwava'ẽharamo ji ve , ” ei ga .
58009014	~		Koji'i pyryvamo Cristo'ga rekoa reka'vogukara mbatepyryva rekoa reka'voga hohe okwahyro pe ndehe . A'ereki nhande jikogame ga rehe ga omano nhande repyga javo , a'ero ga omombyry nhandereaporog̃ita . A'ereki Tupana'ga ra'uva avuiramava'ea opoko Cristo'ga ga nhikwava'eg̃ame Tupana'ga pe omanomo . Ndite'varuhui'i'i Cristo'ga okokatuavo . Pyryheteva'ero ga manoi tahepy ti ji g̃a javo . Nhande jikogame ga rehe ga omano nhande repyga javo , a'ero ga imombopavi nhanderekote'varuhua nhande hugwi nhandereaporog̃ita mombyryva nhandepy'a nog̃atuavo . Nurã nhande nhi'ig̃i Tupana'ga pe . Tokoa'javyme ti g̃a ite'varuhua rehe javo Cristo'ga manoi nhande repyga . Tupana'ga nhi'ig̃a rupi avuiramave'ga nhi'ig̃a rupi ti g̃a toko javo ga manoi nhande repyga .
58010001	~		Okorame Moisésva'ea rembikwatijara rupi israelitas'g̃a okwaha xunhi aerẽ po ti pyry hete nehẽ javo . G̃a ndokwahapavi reki aerẽva'ea pyryva'ea . Ano nanani g̃a heruri Tupana'ga pe mbatepyryva jukapyra okovo Moisésva'ea remimombe'ua rupi . Jukapyra nomombyryvi tuhẽ reki g̃andeaporog̃ita . Nonog̃atui g̃apy'a no .
58010029a	~		
58010029a	~		Ag̃wamo po ti ite'varuhuhetero ojipe'ga pe kaitu nehẽ ga erame : “ Ndajikogi ji Cristo'ga rehe . Ndakoi po ti ji ganhi'ig̃a rupi nehẽ . Ga ko Tupana'ga ra'yra'ga rũi . ” Po ga ei a'ea , a'ero po ti ite'varuhuhetero ga pe nehẽ . A'ereki ga ombotegwete Tupana'ga ra'yra'ga . Omano Cristo'ga heka'voguka gwekoa okovo Tupana'ga nhi'ĩpyahua rupi imomboa yvyakotyve'g̃a ndekote'varuhua g̃a hugwi . Nahã ga g̃a mombyryvi tonhi'ĩ ti g̃a Tupana'ga pe javo . Po akoja'ga ite'varuhuve'ga pyryvamo Cristo'ga manoro g̃waramo ga pe . Po ga aerẽ e'i : “ Ndikwahyi reki ji rehe gamanoa . Omano tehe reki ga , ” e po ga . Po ga ei a'ea , a'ero po ti ite'varuhuhetero ga pe nehẽ . Tupana'ga ra'uva okwahavuka Cristo'ga pyryva ga pe ga pokoga novĩa . Emo ojikopotare'ymame Cristo'ga rehe ga Tupana'ga ra'uva mbotegwetei . A'ero po ti ite'varuhuhetero ga pe nehẽ .
58010029c	~		
58010029d	~		
58011032	~		Jarava'ea po ti ji namombe'upavi nehẽ . A'ereki ahe he'yjuhu ymyahũva'ea — kiroki ahe ojiko hete Tupana'ga rehe . Nurã po ti ji namombe'ui Gideãova'ea , Baraqueva'ea , Sansãova'ea , Jeftéva'ea , Daviva'ea , Samuelva'ea , Tupana'ga nhi'ig̃a mombe'uharava'ea no . Nomombe'upavi po ti ji Tupana'gareheva'ea ahe re'yjuhuro g̃waramo .
58012007	~		Penhimomirana ti hendukatuavo Tupana'ga nhi'ig̃a ga pe mbo'erame onhi'ig̃ahyavo pe me . A'ereki ga pe ndereko katu nhanderuvamo . Na tuhẽ . Nhandera'yra'g̃a pe nhaporemo nhande xanhi'ig̃ahy jipi g̃anduvamo toko katu ti g̃a javo .
58012009	~		Irũa ji ei pe me kiro : Nhanderuva'g̃a yvyakotyve'g̃a , g̃ahã nhande mbo'e onhi'ig̃ahyavo nhande ve toko katu ti g̃a javo . G̃anhi'ig̃a nhande tihendu katu nhandekokatuavo . Tupana'ga ko nhanderuvete'ga yvagipeve'ga . Ganhi'ig̃a kaitu ti tihendu katu nhandekokatuavo . Po nhande ganhi'ig̃a rendukatui , a'ero po ti ga nhande mongoi avuirama ojipyri nehẽ .
58012025	~		Pehendu katu ti ! Peko hete ti Tupana'ga nhi'ig̃a rehe hendukatuavo . Ymyahũ Tupana'ga imombe'uukari onhi'ig̃a yvyakotyva'ea pe Moisésva'ea pe . Nurã ahe imombe'umbe'ui ganhi'ig̃a ymyahũva'ea pe . Ymyahũva'ea nohendukatupotari reki Tupana'ga nhi'ig̃a . Ahe hendupotare'ymame Tupana'ga nhimonha'ngai ymyahũva'ea rehe . Noka'nhymi ahe hahyva'ea hugwi a'ero . Ag̃wamo yvaga hugwi Tupana'ga nhi'ig̃i nhande ve . Nurã po ti nhande kaitu niaka'nhymi hahyva'ea hugwi nehẽ nhanderekoa'jave'ymame ganhi'ig̃a rupi nehẽ .
58013006	~		A'ero nhande ehetei nhandekyhyjie'yma : “ Tupana'ga ko jipokohara'ga . Ndakyhyji po ti ji ojipe'g̃a hugwi nehẽ g̃a imbuhupotarame hahyva'ea ji ve . ” A'ea nhande xa'e .
59002006	~		Pe ki a'e te pereko te'varuhu imbatere'ỹve'g̃a . Pe pereko katu imbateve'g̃a novĩa . Emo g̃ahã reki pe ndereko te'varuhu . G̃a pe nderoho aha juizes'g̃a pyri imbojamboja tehe pe ndehe . A'ero g̃a pe mbotegweteteheuhui .
59002014	~		Nhiirũ , pyry nhande ei : Xajiko nhande Jesus Cristo'ga rehe . Emo po nhande ndiakokatui nhande'erame , a'ero po nhande jikotehei ga rehe nhandekokatue'yma . A'ero po ti Tupana'ga nianemongoi ojipyri nehẽ .
59002016a	~		Igwete po pe ei g̃a pe : “ Hepejigwovo a'ero . Tipyry pa ti pe me . Pepi katu ti . Pe'u katu ti , ” pe'ji po pe g̃a pe . 
59002016b	marã		Po pe napemondoi mbatera g̃a pe , marã po pyryvamo naerũ ?
59002018	~		Igwete po ojipe'ga ei : “ Jara'ga ojiko Jesus'ga rehe . Jara'ga oko katu , ” e po ga . Na rũi , a'e ji . Kiroki g̃a ndokokatui — ndiukwahavi reki g̃ajikoga Jesus'ga rehe . Emo jirekokaturo g̃waramo po ti ji imboukwahavi nde ve jijikoga Jesus'ga rehe .
59002021	~		Ehepia re ko Abraãova'ea nhaneramonhava'ea . Tupana'ga e'i hako : “ Tahepia ti ji Abraão'ga ji rendukatui . ” A'ero Tupana'ga ei ahe ve : “ Ekwava'ẽ ti ji ve eja'yra'ga jukavo Isaque'ga jukavo . ” Igwete Abraãova'ea imbojo'ajo'ari ita ikwava'ẽhava japovo . A'ea arimo ahe gwa'yrava'ea nog̃i takwava'ẽ ti ga Tupana'ga pe javo . Ahe gwa'yrava'ea jukag̃werĩrame Tupana'ga ahe mombigi a'ero . Igwete Tupana'ga ei : “ Kirog̃we ji hepiagi , ” ei ga . “ Abraão'ga pyry tuhẽ . A'ereki ga g̃wendu katu nhinhi'ig̃a , ” ei Tupana'ga hako .
59003013	~		Pe ikwahaheterame po pe ndekokatui nehẽ hamo . Hepiagame pendeaporog̃itapyryva po ti g̃a ei pe me a'ero : “ Okwaha hete g̃a . A'ereki g̃a oko katu kwaha g̃a pokopokoga g̃a nderekonhyromo , ” e po ti g̃a pe me nehẽ .
59003017	~		Tupana'ga ikwahavukarame nhande ve nhande rekokatui a'ero . Ndiakote'varuhua'javi'i'i nhande . Xajogwereko katu nhande . Nhanenhyrõ hete nhande jara'g̃a pe . G̃anhi'ig̃a nhande anga . A'ereki Tupana'ga okwahavuka nhande ve nhande mongokatuavo . Tiporogwety hete nhande jara'g̃a . Xako katu paravuhu nhande a'ero . G̃a'ara rehe jate rũi nhande g̃a nderekokatui . Ndia'etehei nhande g̃a pe g̃a moandyandyita .
59004001a	Maranuhũrame		Maranuhũrame pe nhi'ig̃ayvaruhui pejogwerekote'varuhuavo jipi ? Penemimbotate'varuhua omomymomyi pepy'a .
59004001b	~		
59004012	maranuhũrame		Tupana'ga jate ki a'e te okwaha hete nhande mbo'eavo imbuhua onhi'ig̃a nhande ve . Gaha jate okwaha javo ahereaporog̃ita pe . Nurã po ti ga ei jara'g̃a pe nehẽ g̃a mongovo ojipyri nehẽ . Jara'g̃a pe po ti ga ei nehẽ g̃a mondovo hahyva'ea ruvihava pype nehẽ . Oro pe , maranuhũrame pe euhui naerũ jihi ko akwaha javo ojipe'g̃a pe ?
59004014	Marã		Pe ndapekwahavi reki aerẽva'ea . Marã po ti pe ndekoi ko'emame nehẽ ? Ehepia re ko tatatig̃uhũva'ea . Kiro jukwahavamo . Kotihĩ ika'nhymi . Pe na jitehe no . Kiro pe ukwahavamo . Nambegwei reki pe ka'nhymi no .
60002020	~		Po g̃a pe nupanupãi pe ndekote'varuhuro g̃waramo , a'ero po pe nhimomiranatehei . A'ereki pejikote'varuhuro g̃waramo pe pekwaha hahya . Po pejikokaturo g̃waramo pe ikwahavi hahya penhimomiranama jupe , a'ero po ti Tupana'ga imombyryvi pe me nehẽ .
60003013	~		Pe ndekokatupotarame po ti g̃a nombote'varuhui pe me nehẽ .
60004017	~		Oho g̃werĩ kiro japiavo Tupana'ga rembi'ea apiavo . E'i po ti ga yvyakotyve'g̃a ndeaporog̃ita pe imbohahyavo g̃a pe nehẽ . Ojiheve'g̃a pe na'ẽ po ti Tupana'ga ei nehẽ . Po ti ga ei nhande ve na'ẽ , a'ero po ti g̃a pe kaitu ga imbohahyahivuhui nehẽ — kiroki g̃a nohendukatui Tupana'ga nhi'ig̃a Cristo'ga mombe'ua .
60004018	~		A'ereki Tupana'ga rembikwatijarukara e'i : “ Hahy paravuhu okokatuve'g̃a pe g̃avahema renonde yvagi pe Tupana'ga pyri , ” e'i . “ G̃a pe kaitu po ti hahyahivuhuramo nehẽ — kiroki g̃a ndokoi Tupana'ga rehe okote'varuhuve'g̃a . Novahemi tuhẽ po ti g̃a Tupana'ga pyri nehẽ , ” e'i ikwatijara .
61003004	Marã		E'i po ti g̃a nehẽ : “ Marã ga ruruhui naerũ ? A'ereki Cristo'ga e'i tehe ahe ve hako ajivyra'ja ti javo , ” e po ti g̃a nehẽ . “ Kirẽ nhaneramonha manoi . Emo kiromo jate ko mbatera Tupana'ga rembiapoagwera jate , ” e tehe po ti g̃a nehẽ .
61003011	~		Ipapavag̃wama g̃waramo nahã po pe ndekoi kiro hamo . Peko katu hete po pe Tupana'ga remimbotarimova'ea rehe pejikovo hamo Cristo'ga rura mboha'uheteavo hamo . Tupana'ga ga mbuhurame po ti yvaga japy'ui okaikatukatuavo . Yvagipeva'ea po ti oma'ema'emba tata pyvõ nehẽ .
62002022	Ma'g̃a		Ma'g̃a i'mbeheteve'g̃a naerũ ? G̃ahã reki — kiroki g̃a e'i : “ Jesus'ga ko Cristo'ga rũi Tupana'ga remimbuhurukara'ga rũi , ” ei g̃a . G̃a ko Cristo'ga arõe'ỹve'g̃a . A'ereki g̃a e'i : “ Tupana'ga ko Jesus'ga ruva'ga rũi . Jesus'ga ko Tupana'ga ra'yra'ga rũi , ” ei g̃a .
62003012	~		Caimva'ea ja rũi po nhande xako hamo . Ahe ko okote'varuhuheteve'gareheva'ea Diabo'gareheva'ea hako . Igwete ahe gweki'yrava'ea jukai hako . A'ereki Caimva'ea oko te'varuhu . Ahereki'yrava'ea ki a'e te oko katu . Nurã Caimva'ea noarõi ahe jukavo hako .
62003017	~		Po imbateve'ga gwepia oirũ'g̃a mbatere'ymame . Po imbateve'ga ndoporogwetygi g̃a , a'ero po ga etehei : “ A'arõ hete ji Tupana'ga . ” Ga noarõi tuhẽ reki Tupana'ga . A'ereki ga noarõi oirũ'g̃a porogwetyge'yma .
62004020	~		Po ojipe'g̃a ei : “ A'arõ ji Tupana'ga . ” Po g̃a o'erame noarõi oirũ'g̃a Cristo'gareheve'g̃a , a'ero po g̃a etehei o'mbero . Po g̃a noarõi oirũ'g̃a g̃wembiepiaga'g̃a , a'ero po g̃a noarõi Tupana'ga g̃wembiepiage'ỹve'ga .
62005005	~		Kiroki g̃a e'i : “ Jesus'ga ko Tupana'ga ra'yra'ga ” — g̃ahã jate ko omombi Tupana'ga arõe'ỹve'g̃a popoakara .
66005002	Ma'g̃a		Ipopoakaheteve'ga Tupana'gapyrive'ga ji ga repia yvagipeve'ga . Hahyahi ganhi'ig̃a ga erame tohendu pa ti g̃a nhinhi'ig̃a javo . Gaha e'i : — Ma'g̃a pyry hete huvihavuhuhetero ? Pyry hete ti ga ruri ipe'avo livro nehẽ . Toka'mbika'mbi ti ga tuju'gia apopyra nhaporemo livro pe'avo , ei ga .
66006010a	Maranime		Kiro hahyahi ahera'uva nhi'ig̃a i'erame Tupana'ga pe he'yjuhuva'ea . — Oreruvihavuhuhetero ndehe ndepyry hete , e'i ahera'uva . Nde nhi'ig̃i a'itituhẽva'ea rehe , e'i . Maranime ti nde ei orejukahara'g̃a pe yvyakotyve'g̃a pe g̃a ndehe ore repyga imondovo hahyva'ea g̃a pe ? e'i ahera'uva Tupana'ga pe .
66006010b	~		
66006017	~		A'ereki kiro g̃anduhava tuhẽ . Kiro ti g̃a nduri a'ero onhimonha'ngaheteavo yvyakotyve'g̃a ndehe nehẽ . Ndorepopoakari po ti ore g̃a pe oropapava nehẽ , ei g̃a okyhyjiavo .
66007013a	Ma'g̃a		Kiro huvihavuhu'g̃a nde'yja'ga ei ji ve : — Ma'g̃a po g̃a — kiroki g̃a omongi opipukuhuva'ea tapy'ynhapitig̃ahivuhuva'ea ? 
66007013b	ma		Ma hugwi g̃a nduri ? ei ga .
66013004a	Ma'g̃a		A'ero g̃a tejuhua'javuhuva'ea mbohetei . A'ereki tejuhua'javuhuva'ea ombopopoakaruka yhyapypeva'ea pe . Yhyapypeva'ea g̃a imbohetei no . — Ma'g̃a ipopoaka yhyapypeva'ea ja ? ei g̃a . 
66013004b	Ma'g̃a		Ma'g̃a ipopoaka a'ea hohe otavuka a'ea pe ? Ndipopoakahavi tuhẽ a'ea pe ! ei g̃a imboheteavo .
66015004a	~		G̃a nhaporemo nde rendu katu nde mboheteavo ga pyry hete javo . A'ereki nde tehe jate ko ndepyry hete tuhẽ . Uhu pa ti g̃a ogwyra hugwi nhaporemo nehẽ nde mboheteavo nderovai pyteri pe nehẽ . A'ereki nde erehepiuka ejekokatuagwera g̃a pe . Nahã g̃a ei onhimby'yita upa Tupana'ga mboheteavo .
66015004b	~		
66017007	Maraname		A'ero Tupana'gapyrive'ga ei ji ve : — Maraname nde nhimomby'ai ? Kiro ti ji imombe'ui nde ve aherembikwahavipyre'yma hẽa mombe'gwovo . Kiro ti ji imombe'ui nde ve yhyapypeva'ea no — a'ea hẽa reroho ojihe herekovo seteva'ea oakag̃a dezva'ea g̃watĩa no , ei ga ji ve .
66018018	~		Cidadeuhupeve'g̃a mbokaipava g̃waramo ti tatatig̃uhũa ihemi nehẽ . A'ero ti g̃a jehe'oi tatatig̃uhũa repiagame nehẽ . E'i ti g̃a nehẽ : “ Ahã cidadeuhupeve'g̃a'jave'g̃a imbateheteve'g̃a ! ” A'ea ti g̃a ei cidadeuhupeve'g̃a mbokaipava repiaga nehẽ , ei ga .
